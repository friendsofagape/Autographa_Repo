\id ACT - Kayort New Testament
\ide UTF-8 
\rem Copyright Information: Creative Commons Attribution-ShareAlike 4.0 License 
\h  प्रेरितों के काम
\toc1  प्रेरितों के काम
\toc2  प्रेरितों के काम
\mt1  Acts
\mt1 प्रेरितों के काम
\c 1
\p 
\v 1 प्रिय थियोफिलस, येशू जे चीज करैले आर सिखाबैले शुरु कैल सभे बातकी बिषयमे हमर पहिलाके किताबमे हमे लिखल छियै  |
\v 	2	आपनेहैसे चुनल प्रेरितसीके येशू पवित्रआत्मा द्वारा  आज्ञा देलके बाद ऊ स्वर्गमे उठ्याके लजैल दिनतकके सभेबात यी किताबमे लिखल छै |
\v 	3	आपन दु:ख  भोगलके बाद बहुते अकाट्य प्रमाणद्वारा ओकरसीके सामुने ऊ आपने आपके जिन्दा देखैल्कै आर चालीसदिनतक ओकरसीलग देखा पडलै आर परमेश्वरके राज्यके बिषयमे ओकरासीके बतैल्कै 
\v 	4	ओकरसीके संगे भोजन करैले  बैठलै ते ऊ ओकरासीके एरं आदेश देल्कै, “ तुहेंसब यरुशलेमसे कथौ नै जो, मगर पिताके कर्ल प्रतिज्ञाके प्रतिक्षा कर  | एकर बिषयमे तुहेंसब हमरसे सुन्बे कर्ले छै | 
\v 	5	यहुन्ना ते पानीके बप्तिस्मा देल्कै, मगर आब कने दिनमे पवित्रआत्मामे तोरसीके बप्तिस्मा हैतै |”
\v 	6	सेहेलिए जब प्रेरितसब जमा भेलै, तब उसब ओकरा पुछल्कै, “हें प्रभु, कि तुहेंएस्रायलके  राज्यके पुनर्स्थापना करिदेभ |”
\v 	7	ऊ ओकरा कहैल्कै, “ पिता आपन अधिकारद्वारा तोकल समयके जानैके तोरसीके काम नैछै |
\v 	8	मगर तोरसीमे पवित्र आत्मा ऐलेके बाद तुहेंसब शक्ति पैभै, आर तुहेंसब यरुशलेममे, सारा यहुदियामे, सामरिया आर पृथ्बीके अन्तिम बगलतक हमर साक्षी हैभै |
\v 	9	ऊ यी बात कहिलेके बाद उसब देखते देखते ऊ उपरमहर उठीके गेलै आर बादलमे ऊ ओकरसीके सामनेसे लोप भ्यागेलै |
\v 	10	जब ऊ मेघ महर जय रहै, तब उसब एकटक लगायाके देखै रहै, तब अचानक उजरा कपडा पिनल्ह दुईटा आदमी ओकर लग खडा भेलै |
\v 	11	उसब कहैल्कै, गालीलके आदमीसब हो, तुहेंसब कहिने मेघमहर देखै छ ? यीहें येशू जे तोरसीलगसे स्वर्गमे ल्यागेलै, एखन जेरं तुहेंसबओकरा स्वर्गमे ल्यागेलै, ओहिने ऊ फेर ऐतै |
\v 	12	तब जैतुन नामके पहाडसे यरुशलेम घुमलै यरुशलेमसे यी पहाड करिब एक किलोमिटर जतना दूर रहै |
\v 	13	उसब शहरके भितर ऐलेके बाद ओकरसीके रहेबाला उपर कोठामे गेलै आर ओतेने पत्रुस, यहुन्ना, याकूब आन्द्रियास, फिलिप आर थोमा, बारथोलोमाय आर मत्ती अलफयसके बेटा याकूब आर उग्रपन्थी दलके सिमोन आर याकूबके बेटा यहूदा रहै |
\v 	14	स्त्रीसब आर येशूके माता मरियम आ संगे सभेकोय एक्के मनके भ्याके निरन्तर प्रार्थना कर्ते रहै |
\v 	15	ऊ दीनसीमे भ्यासीके बीचमे  पत्रुस खडा भेलै आर यी आदमीसीके संख्यामे करिब एकसय बीसझन् रहै |
\v 	16	“भाईसब, धर्मशास्त्र बचन  पुरा होना रहै, जे बचन येशूके पक्डाबेबाला अगुवा यहूदाके बिषयमे दाउदके मुखसे पहिले पवित्रआत्मा बोल्ले रहै |
\v 	17	कहिनेकि ओकर गिन्ती हमरसीके संगे भेले रहै आर यीहें सेवामे ऊ हिस्सा पैले रहै |
\v 	18	ऊ आदमी अधर्मके कमाईसे एकटा जमिन किन्कै, आर उल्टा मुडी भ्याके खसलै आर ओकर पेट फुटलै आर ओकर भोटीलारा  निक्लै |
\v 	19	यी बात यरुशलेमके बासिन्दाके मालुम भेलै | ऊ जमिनके नाम उसब ओखेल्दाम राखल्कै अर्थात खुनके खेत |
\v 	20	पत्रुस कहैल्कै, “ कहिनेकि भजनके किताबमे लिखल छै, ‘ ओकर बास स्थान उजाड हैतै, आर ओते क्क्रो बास नैहैतै, आर ओकर कामके पद दोसर कोय लेतै |
\v 	21	सेल्याके हमरसीके संगेमे रहेबाला आदमीसबके मध्येमे एकटा एरंको आदमी  चुन्ना जरुरी छै, कि प्रभु येशूके हमरसीके बीचमे आबै जैके दिनमे सभेदिन हमरसी संगे रहै |
\v 	22	अर्थात एरं आदमी जे यहुन्नाके बप्तिस्मा लिएसे ल्याके उपर उठ्या लजाबै दिनतक हमरसीसंगे रहै | उहे आदमी  हमरसीके संगसंगे ओकर पुनरुत्थानके साक्षी हुए पडतै | 
\v 	23	उसब दुईझन् रहै, अर्थात बरनावास कहेबाला योसेफ, जकर कुलनाम युस्तास रहै, आर मतियासके नाम प्रस्ताब कैल्कै |
\v 	24	सभेकोय मिलिके एरं प्रार्थना कैल्कै, सभेके हृदयके बात जानेबाला प्रभु, यी दुईटा मध्येमे तुहें क्करा चुनले छ से देखाब |
\v 	25	आर उ यी सेवाके आर प्रेरितके काममे प्रवेश करे सकै , जे सेवासे यहूदा आपन ठाउँमे मर्लै |”
\v 	26	तब उ दोनोके बीचमे गोला राखल्कै , आर मतियासके नाममे गोला पड्लै आर एगारटा प्रेरितसंगे ओक्रो गन्ती भेलै |
\c 2 
\p
\v 1 जब पेन्तिकोसके दिन ऐलै तब उसब एकेटा कोठामे जमा भेल रहै |
\v 	2	तब अचानक मेघसे प्रचण्ड आँधीके जेरं एकटा आवाज ऐलै , आर ओकरसिके जगहमे पुरे भरि गेलै |
\v 	3	आगिनके जिभाके जेरं ओकरसिके लगत देखा पड्लै , आर टुक्रा टुक्रा भ्याके उ सभैके उप्परमे बैठ्लै |
\v 	4	तब उसब सभे कोय पवित्र आत्मासे भरि गेलै , आर पवित्र आत्माके देल बमोजिम उसब अन्य भाषामे बोले लाग्लै |
\v 	5	स्वर्गके निच्चामे भेल सभे देशके इश्वरभक्त यहुदीसब उटा समयमे यरुशलेममे रहै |
\v 	6	तब यी आवाज सुनिके भीड जमा भेलै | उसब आश्चर्य चकित भेलै , कहिनेकी सभेको आपन आपन भाषामे ओकरासिके बोल्ते सुनल्कै |
\v 	7	उसब सभे कोय आश्चर्य चकित भेलै आर कहे लाग्लै , कि यी बोलेबालासब गालीली नैछै ?
\v 	8	ते केरंके अपनासब सभे कोय ओकरासिके आपनसिके मातृभाषामे बोल्ते सुनैछियै ?
\v 	9	अप्नासब एत्तेना पार्थीसब, मादीसब, एलामीसब आर मेसोपोटामियाके, यहुदियाके, कापाडोकियाके, पोंटस आर एशियाके बासिन्दासब छियै |
\v 	10	आर फ्रिगिया , पामफिलिया , मिश्र आर कुरेनीमे पडेबाला लिबियाके कत्ना क्षेत्रसब आर रोमसे ऐल यहुदी आर यहुदी मत मानेबालासब दोनो छियै |
\v 	11	क्रेटके बासिन्दासब आर अरबीसब भी छियै, आर अपनासब आपन आपन भाषामे परमेश्वरके महान कामके चर्चा कर्ते ओक्रासिके सुनैछियै |
\v 	12	उसब सभे कोय आश्चर्य चकित भेलै आर दुबिधामे पडिके एक दोसरके कहे लाग्लै, “ एकर मतलव कि छै ?”
\v 	13	आर कुछु आदमीसब मजाक कर्ते कहे लाग्लै , “ यीसब नया अंगुरके रससे मत्ल छै |”  
\v 	14	मगर पत्रुस एगारझनके संगमे खडा भ्याके ओकरासीके जोरसे कहैल्कै, “यहुदियाके आदमीसब आर यरुशलेमके सभे बासिन्दासब, हमर बात सुन आर तोरसीके यी बात मालुम हैतै |
\v 	15	जेरं तुहेंसब सोचै छै, यीसब नशामे नैछै, कहिनेकि एखन  भरैवाके नौ बजले छै |
\v 	16	मगर यी बात छै जे योएल अगमवक्ता द्वारा कहिले रहै |
\v 	17	परमेश्वर कहैछै, अन्तिम दिनमे एरंको हैतै, हमे  सभे आदमीसीके उपर हमर आत्मा ढारबै आर तोरसीके बेटाबेटीसब अगमवानी बोल्तै, आर तोरसीके जवानसब दर्शन देखतै, आर तोरसीके बूढवासब स्वपनदर्शी हैतै |
\v 	18	हमे आपन दास दासीसीके उपरमे भी उदिनमे हमर आत्मा ढारीदेबै, आर उसब अगमवानी बोल्तै |
\v 	19	उपर महर मेघमे हमे अचम्मके काम आर नीचा पृथ्वीमे चिन्हसब देखाबै  अर्थात खुन, आगिन, आर धुवाके राश |
\v 	20	परमप्रभुके महान आर गौरवमय दिन आबैसे पहिले सुर्य अन्धकारमे आर चान खुनमे बदली जेतै |
\v 	21	आर जे प्रभुके नाम लेतै ओकर उद्धार हैतै |
\v 	22	एस्राएलके आदमीसब यी बात सुन, नासरतके येशू एरं व्यक्ति रहै, जे परमेश्वरके शक्तिशाली कामसब,, अचम्मके कामसब आर चिन्हसीके द्वारा प्रमाणित कैल्कै तोरासीके थाहा कि परमेश्वर तोरसीके बीचमे ओकरे द्वारा यी कामसब करल्कै |
\v 	23	परमेश्वरके द्वारा ठहरैल निश्चित योजना आर पुर्वज्ञान अनुसार पक्डा पड्ल यीहे येशूके अधर्मी आदमीसबके हातसे तुहेंसब क्रूसमे टांगे  मारले रहै |
\v 	24	परमेश्वर ओकरा मृत्युके पीडासे छुटकारा दयाके  जिन्दा कैल्कै कहिनेकि ओकरा मृत्युके अधिनमे रहना असम्भव रहै |
\v 	25	कहिनेकि दाउद ओकर बिषयमे कहिले छै, हमे सभे दिन प्रभुके हमर सामुने देखलियै, कहिनेकि हमे नैडगमगैबै कहिके उ हमर दहिना महर छै |
\v 	26	सेहेलिए हमर हृदय  आनन्दित आर हमर जिभा हर्षित छै | एकर बाहेक हमर शरीर भी आशामे जितै |
\v 	27	कहिनेकि तुहें हमर प्राणके पातालमे नैछोडभ आर नैते तुहें आपन पवित्रजनके सड़ैले देभ |
\v 	28	तुहें हमरा जीवनके मार्ग बतैल्ह, तुहें आपन उपस्थिति द्वारा आनन्दसे गदगद करैछ |
\v 	29	भ्यासब, आपनसीके पुर्खा दाउदके बिषयमे हमे निश्चयता साथ कहेसकै छियै, कि उ मर्लै आर गाड्लकै आर ऐजतक ओकर सारा छैबे करै |
\v 	30	सेहेलिए एक अगमवक्ता हुएके कारण , ऊ जानै रहै कि परमेश्वरके कश्म खैले  रहै कि ओकरे सन्तानसे ओकर सिहासनमे एकझनक परमेश्वर बैठैतै |
\v 	31	पहिलेसे यी देखीके ऊ ख्रीष्टके पुनरुत्थानके बिषयमे कहैल्कै कि ऊ नैते पातालमे छोड्ल गेलै, नैते ओकर शरीररे  सड़लै |
\v 	32	यीहे येशूके परमेश्वर जिन्दा कैल्कै यी बातके हमेसब साक्षी छिए |
\v 	33	सेहेल्याके परमेश्वरके दहिना बाहा महर उच्च कैलगेलै आर पितासे पवित्रआत्माके प्रतिज्ञा पैल्कै आर ऊ यी ढारीदेले छै जे तुहें देखै छै आर सुनैछै  |
\v 	34	कहिनेकि दाउद ते स्वर्ग नै गेलै, मगर उ आपनेह कहैछै, “परमप्रभु हमर प्रभुके कहैल्कै, तुहेंहमर दहिना हातमहर बैठ |
\v 	35	जबतक हमे तोरसीके दुश्मनके तोरसीके टयांगीके निच्चामे नै कर्बै |
\v 	36	सेहेलिए इस्रायलके सभे  परिवार पक्का क्याके जान, कि येशू जकरा तुहेंसब क्रूसमे  टांगलहै, परमेश्वर ओकरहै प्रभु आर मसीह बनैल्कै |
\v 	37	यी बात सुनिके ओकरसीके हृदय ब्याकुल भ्यागेलै , तब पत्रुस आर प्रेरित उसब कहैल्कै, ‘ए भाईसब हमेसब कि करीयै |
\v 	38	पत्रुस ओकरासीके कहैल्कै, पश्चताप कर, आर तोरसीके पाप क्षमाके लिए येशू मसीहके नाममे तुहेंसब बप्तिस्मा ले  आर तुहेंसब पवित्रआत्माके वरदान पैभै |
\v 	39	कहिनेकि प्रतिज्ञा तोरसीके लिए,  तोरसीके सन्तानसीके लिए आर दूर दूरमे रहल सभेके लिए छै, सभेके जकरा प्रभु हमरसीके परमेश्वर बोलाबैछै |
\v 	40	आर बहुते बातके द्वारा ओकरासीके गवाही देल्कै, आर एरं कहिके उपदेश देल्कै, “यी दुष्ट पुस्तासे तुहेंसब आपनेके बचा |”
\v 	41	तब जेसब ओकर बातके क्याके बप्तिस्मा लेल्कै आर उहे दिन करिब तीन हजार आदमीके संख्यामे थपी देल्कै |
\v 	42	उसब प्रेरितसीके शिक्षामे, संगतीमे  आर रोटी तोडेमे आर प्रार्थनामे भक्तिसाथ लाग्ल रहै |
\v 	43	सभेके हृदयमे भय उत्पन्न भेलै, आर प्रेरितसीके द्वारा बहुते अचम्मके काम आर चिन्हसब हैलै |
\v 	44	विश्वास करेबाला सभेकोय  एकेसंगे रहै आर ओकरसीके सभे चीज साझा रहै |
\v 	45	उसब आपन धन सम्पति बेचीके जकरा जकरा जे जे चीजके जरुरी पडै सभे के ऊ बाटीदै |
\v 	46	उसब एकमनके भ्याके मन्दिरमे  एकसाथ उपस्थित है , आर घर  घरमे रोटी  तोडै, आर उसब खुसी आर शुद्ध हृदयसे मिलिजुलिके खै |
\v 	47	आर परमेश्वरके प्रशंसा करै, आर सभे आदमीसीसे शुभेच्छा पाबै | उद्धार पाबेबालासीके प्रभु दिन दिने ओकरसीके संख्यामे थापी दै |    
\c 3 
\p
\v 1 पत्रुस आर यहुन्ना दिपहरिया तीन बजे प्रार्थनाके समयमे मन्दिर जैते रहै |
\v 	2	मन्दिरमे ज्याबाला आदमीसिसे भीख मांगैले जन्महैके एकटा लेंग्डा आदमीके आद्मीसब सभे दिन उठ्याके आनै आर मन्दिरके सुन्दर नामके केवाडी लगत आनिके राखिदै |
\v 	3	पत्रुस आर यूहन्नाके मन्दिरमे जैते देखिके उ ओकरासिसे भीख मांगे लाग्लै |
\v 	4	पत्रुस आर यूहन्ना ओकरा एकटक लग्याके देखिके कहैल्कै, “ हमरसिके महर देख |”
\v 	5	ओकरसिसे कुछु पाबैके आशा करिके ओकरसिके महर ध्यान द्याके देखल्कै |
\v 	6	तब पत्रुस कहैल्कै, “ हमरसिके लगत सोना चाँदी ते नै छै ,मगर हमरसिके लगत जेछै से हमेसब तोरा देबौ | नासरतके येशू मसीहके नाममे चलफिर कर |
\v 	7	उ ओकर दहिना हाथ पक्डीके ओकरा उठैल्कै आर तुरुन्ते ओकर ट्यांगीमे आर घुठुमे तागत ऐलै |
\v 	8	तब उ तुरुन्ते उठिके खडा भेलै आर लरे लाग्लै आर दौड़ते आर परमेश्वरके स्तुति कर्ते ओकरसिके संगे मन्दिरमे ढुक्लै |
\v 	9	तब सभे आदमीसब ओकरा लर्ते आर परमेश्वरके प्रसंशा कर्ते देखल्कै |
\v 	10	उसब ओकरा मन्दिरके सुन्दर नामके केवाडी लगत भीख मांगेबाला इह्या रहै कहिके उसब चिन्हल्कै आर ओकर जीवनमे भेल यी चमत्कारके देखिके उसब आश्चर्य चकित भेलै |
\v 	11	उ आदमीके पत्रुस आर युहन्नाके पाछु लाग्ल देखिके सभे आदमीसब खुबे अचम्म मान्ते सुलेमान नामके दलानमे एक्के संगे उसब दौडले ऐलै |
\v 	12	यी देखिके पत्रुस आदमीसिके कहैल्कै, “ इस्राएलके आदमीसब यी बातमे कहिने तुहेंसब अचम्म मानैछह ? या हमरसिके आपने शक्ति या भक्तिद्वारा हमेसब एकरा लरेबाला बनैलियै कहिके तुहेंसब कथिले चकित हैछ ?
\v 	13	अब्राहम , इसहाक आर याकुबके परमेश्वर , हमरसिके पुर्खाके परमेश्वर आपन सेवक येशूके महिमित कैल्कै , जकरा तुहेंसब पक्डया देल्ह आर पिलातस ओकरा छोडी दियैके बिचार कैल पर भी तुहेंसब ओकरा ओकरे सामनेमे अस्विकार कर्लह |
\v 	14	मगर तुहेसब एकटा पवित्र आर धर्मी जनके अस्विकार क्याके , एकटा हत्याराके छोडी दियैके मांग कैल्ह |
\v 	15	आर जीवनके कर्ताके तुहेंसब मार्लह जकरा परमेश्वर मुर्दासे जिन्दा बनैल्कै , एकर साक्षी हमेसब छियै |
\v 	16	ओकर नाममे कैल बिश्वाससे आर ओकरे नामसे तोर्सिके देख्ल आर जान्ल यी आदमीके मजबुत बनैबै छै, येशूसे पैल विश्वाससे तोरेसीके सामुने यी आदमीके पुरा अच्छा कैल्कै |
\v 	17	आब भ्यासब, हमरा थाहा छै, कि तुहेंसब अन्जानमे एरं कैल्है, आर तोरसीके शासकसब भी ओहिने कैल्कौ |
\v 	18	ओकरा मसीहके दुख भोगाहैले पड़तै कहिके परमेश्वरके सभे अगमवक्ताके मुखसे कहिल अगमवानी उ एरंके पुरा कैल्कै |
\v 	19	यीकारण पश्चताप कर आर घुम, कि तोरसीके पाप मेटाबै, आर परमप्रभुके उपस्थितिमे आनन्दके समयमे आबे सकै |
\v 	20	आर उ तोरसीके लिए पहिलेसे नियुक्त कर्ल मसीह, अर्थातयेशूके पठ्यादेतै |
\v 	21	परमेश्वरके प्राचीन कालसे आपन पवित्र अगमवक्तासीके मुखसे बोल्ल सभे चीजके पुनर्स्थापना हुएके समय नै आबैतक मसीहके स्वर्गमे अवश्य रहे पड़तै |
\v 	22	मोशा कहिले रहै, “परमप्रभु परमेश्वर हमरा जेरं खडा कर्ले रहै, तोरसीके भ्यासीके बीचमे एकटा अगमवक्ता तोरसीके लिए खडा करतै | ऊ तोरासीके जे जे  कहितै ऊ सभे बात तोरासीके सुनेपड़तौ |
\v 	23	एरं हैतै, कि ऊ अगमवक्ताके नै सुनेबाला प्राणी आदमीसीके बीचसे नष्ट हैतै |’
\v 	24	“शमुएलसे ल्याके ओकर पाछुके सभे अगमवक्तासब जतना बोल्ले छै, यी सभेकोय यीहे दिनके घोषणा कर्ले छै |
\v 	25	तुहेंसब उहे अगमवक्तासीके आर उहे कराके सन्तान छ, जे करार परमेश्वर तोरसीके पुर्खा अब्राहामसंगे एरं कहिके बानलेरहौ, तोर सन्तानके पृथ्बीके सभे परिवारमे आशीस पैतै |
\v 	26	तोरसीके सभे आपन दुष्टतासे घुम्याके तोरासीके  आशीस दै कहिके परमेश्वर आपन सेवकके खडा कैल्कै आर सबसे पहिले तोरेसीलग पठैल्कै |
\c 4 
\p
\v 1  पत्रुस आर यहुन्ना आदमीसी संगे बोल्ते रहै, पुजारीसब, मन्दिरके कप्तान आर सदुकीसब ओकरलग ऐलै |
\v 	2	उसब गोसैल रहै, कहिनेकि येशूमे पुनरुत्थान हैछै कहिके यी बात उसब आदमीसीके सिखाबै रहै आर घोषणा करैरहै |
\v 	3	तब उसब ओकरसीके पक्डलकै आर क्यालतक ओकरासीके बन्द क्याके राखल्कै, कहिनेकि तखनी साझ भ्यागेले रहै | 
\v 	4	मगर बचन सुनेबालासब मध्येमे बहुते  आदमीसब विश्वास कैल्कै, आर विश्वासकरे बालासीके संख्यामे  करिब पाचहजार भेलै |
\v 	5	एक दिनके बाद एकरसीके शासकसब आर धर्म गुरुसब आर शास्त्रीसब यरुशलेममे जम्मा भेले रहै |
\v 	6	प्रधान पुजारीके हन्नास, कैयाफा, यूहन्ना, अलेक्जेन्डर आर प्रधानपुजारी परिवारके सभे कोय ओते रहै |
\v 	7	उसब पत्रुस आर यूहन्नाके  बीचमे खडा क्याके पुछल्कै, “कोन शक्तिसे या ककर नामसे तुहेंसब यीसब करै छै ?”
\v 	8	तब पत्रुस पवित्र आत्मासे भरपुर भ्याके पत्रुस ओकरासीके कहैल्कै, “आदमीसीके शासक आर धर्म गुरुसब, |
\v 	9	ऐज हमेसब एकटा लंगडा  आदमीप्रति एकटा अच्छा कामकर्ल बिषयमे यी कोन उपायसे अच्छा भेलै कहिके प्रश्न करै छ ते |
\v 	10	तोरासीके सभेके आर इस्रायलके सभे आदमीके मालुम होस्, कि तुहेंसब क्रूसमे टांगलह आर परमेश्वर ओकरा मृतकसे जिन्दा कर्ल, नासरतके येशू मसीहके नाममे यी आदमी तोरसीके सामने अच्छा भ्याके खडा भेल छै |
\v 	11	“यी उहे पत्थल छै, जे तुहें मिस्त्रीसब इन्कार कर्ले रहै, से एखन उहे पत्थल कोनाके शिरा पत्थल हैले छै  |
\v 	12	 आर कक्रहैमे मुक्ति नैछै, कहिनेकि हमरासीके मुक्ति पाबैले स्वर्गके निच्चा आदमीके बीचमे आरकोनो नाममे नैदेले छै |”
\v 	13	जब उसब पत्रुस आर यूहन्नाके साहस  देखिके आर यीसब अशिसीक्षी आ साधारण आदमीसब छै कहिके मालुम भेलै, तब उसब छक्क पड्लै आर उसब येशूसंगे रहैरहे  कहिके मालुम भेलै |
\v 	14	मगर अच्छा भेल आदमीके ओकरसीके संगे खडा भेल देखिके  उसब कुछु नै बोलैले सकल्कै |
\v 	15	 सेहेलिए ओकरसीके महासभासे बहार जयके आज्ञा देल्कै, उसब एरं कहिके सल्लाह कैल्कै |
\v 	16	“ यी आदमीसीके आब हमेसब कि करियै ? कहिकेकि सचमे एकरसीके द्वारा एकटा अच्चमके काम हैलेछै, कहिके यरुशलेमके बासिन्दा सबके प्रकट भ्यागेले छै, आर हमेसब यी इन्कार करैले नैसकबै |
\v 	17	मगर यी बात जनतामे नैफेलोस कहिके ‘फेर यी नाममे कोनो आदमीसे तुहेंसब कुछु नै बोलिहै कहिके चेतावनी दिएले पड़तै’ |
\v 	18	तब ओकरासीके बोल्याके “आबसे येशूके नाम नै बोलिहे आर कोनो शिक्षा नैदिहै” कहिके ओकरासीके आज्ञा देल्कै |
\v 	19	मगर पत्रुस आर यूहन्ना ओकरासीके उतर देल्कै, “परमेश्वरके बात सुनैसे अच्छा तोरसीके बात सुन्ना परमेश्वरके दृष्टिमे ठीक छै, कि नै तुहें आफ्नहै विचार कर |
\v 	20	कहिनेकि हमरसीके देखल आर सुनल बातसीके नै बोलिके  हमेसब रहैनै सक्बै |
\v 	21	ओकरासीके सजाय दिएके कोनो उपाय नै भ्याके ओकरासीके आरहै बेसी धम्क्याके छोडी देल्कै, “कहिनेकि जे घटना घटले रहै ओकर लिए सभे आदमीसब परमेश्वरके प्रशंसा करैरहै |
\v 	22	कहिनेकि जे आदमी  आश्चर्य कामद्वारा अच्छा भेले रहै, ओकर उमेर चालीससालसे भी बेसी रहै  |
\v 	23	छुटकारा पाबीके उसब आपन साथीसीकते ऐलै, आर मुख्य पुजारीसब  आर धर्मगुरुसीके कहिल सभे बातसब ओकरासीके बत्या देल्कै |
\v 	24	जब उसब यी बात सुनल्कै, तब उसब एकसाथ परमेश्वर महर आपन आवाज उठयाके कहैल्कै, “हे प्रभु, जे स्वर्ग, पृथ्बी,  समुन्द्र, आर ओकरामे हैल यावत चीज बनैल्ह |
\v 	25	जे पवित्र आत्माद्वारा आपन सेवक हमरसीके पुर्खा दाउदके मुखसे कहैल्कै, “अन्य जातिसब कहिने गोसैले  आर आदमीसब व्यर्थकी बातसीके कल्पना कैल्कै |
\v 	26	परमेश्वरके विरोधमे आर ओकर अभिषिक्त जनके  बिरोधमे पृथ्वीके राजासब खडा भेलै, आर शासकसब एकसाथ जमा भेलै |
\v 	27	कहिनेकि सच्चेमे तोर अभिषेक कर्ल, तोर पवित्र सेवक येशूके बिरोधमे हेरोद आर पन्तियस पिलातुस दोनो झन अन्यजाति आर इस्रायलीसीके संगे शहरमे जमा भेले रहै |
\v 	28	उहे करैले जे तोर बाहासे आर तोर योजना अनुसार पहिलेसे ठहरैल रहै |
\v 	29	आब हे प्रभु, ओकरसीके धम्की महर नजर कर, आर तोर दाससीके पुरा साहसके साथ तोर बचन बोलैले दह |
\v 	30	आर अच्छा करैले तोर आपन बाहा फैलैभते, आपन पवित्र सेवक येशूके नामद्वारा चिन्ह आर आश्चर्य कामसब है |”
\v 	31	ओकरासीके प्रार्थना कर्ल भ्यागेलेके बाद उसब जमा भेल ठाममे कम्प भेलै, आर उसब सभेझन पवित्र आत्मासे भरिके आर उसब साहस साथ परमेश्वरके वचन बोल्लकै |
\v 	32	विश्वास करेबालासीके समूह सभे एक मन एक आत्माके भेले रहै, आर ओकरसीके मध्येमे कोय नै आपन धन सम्पतिके कोनो चीज यी हमर छै कहिके नैकहै, मगर ओकरसीके सभे चीज साझा रहै |
\v 	33	उ प्रेरितसब बहुते शक्तिसाथ प्रभु येशूके पुनरुत्थानके गवाही दै, आर ओकरसीके सभेके उपरमे बड्का अनुग्रह रहेले  रहै |
\v 	34	ओकरसीके मध्येमे ओकरासीके कोनो चीज जरुरी नै पडै, कहिनेकि जतना झनके जघजमिन  आ घरके मालिक रहै, उसब उ बेचीके ओकर मोल लगाबै |
\v 	35	आर प्रेरितसीके चरणमे राखीदै, आर जकरा जकरा जे चीजके जरुरी पडै, से सभेके बाटी दै |
\v 	36	आब साइप्रास देशके लेवी कुलके योसेफ जकर नाम प्रेरितसब बारनावास कहिके राखले रहै [जकर अर्थ उत्साहके पुत्र छै ] 
\v 	37	उ आपन जमिन बेचल्कै आर उ पैसा आनिके प्रेरितसीके चरणमे राखी देल्कै |
\c 5 
\p
\v 1 मगर हननिया नामके कोय एक आदमी आर ओकर मैगी सफिरा उसब एक टुक्रा  जमिन बेचल्कै |
\v 	2	आर उ जमिन बेचल कुछु पैसा आपने राखल्कै आर कुछु प्रेरितसीके चरणमे आनीके राखी देल्कै |
\v 	3	मगर पत्रुस कहैल्कै, “ए हननिया, पवित्र आत्मासे झुट बोलै छै आर जमिन बिक्रीके मोलसे कुछु हिस्साआपन लग  राखैके बात शैतान केरं तोर मनके भरी देल्कै |
\v 	4	उ बिक्री नै हुए तक ते उ तोरे रहै ? आर बिक्री हैले बाद भी उ तोरे अधिकारमे रहौ ? एरं काम करैके बिचारमे तोर मनमे केरंके ऐलै ? तुहें ते आदमीसीके ते नै, मगर परमेश्वरके ठकले छै |
\v 	5	यी बात सुनिके हननिया भूइयामे खसलै आर प्राण त्यागी देल्कै | यी बात सुनेबालासीके उपरमे बहुते डर भ्यागेलै |
\v 	6	तब जवानसब उठीके ओकरा कपडामे लपेटीके बहार ल्यागेलै आर गाड़ी देल्कै |
\v 	7	जे बात भ्या गेले रहै से थाहा नै पाबीके करिब तीन घण्टाके बाद ओकर  मैगी भितर ऐलै  |
\v 	8	पत्रुस ओकरा पुछल्कै, “हमरा कह , तुहें सब जमिन ओतनहैमे  बेचलहै ?” तब ऊ कहैल्कै, “हजुर ओतनहैमे |”
\v 	9	मगर पत्रुस ओकरा कहैल्कै, “ तुहेंसब प्रभुके आत्माके परीक्षा करैले केरंके मिलिके मन कर्ल ? देख तोर पतिके गाडेबालासब केवाडीए लग खडा छै आर उसब तोरहै उठ्याके बाहार ल्याजेतै |
\v 	10	तब उ तुरुन्ते ओकर ट्यांगी लग  खसलै  आर प्राना त्यागकैल्कै | तब जवानसब भितर ऐलै आर ओकरा मर्ल देखिके बाहार ल्यागेलै आर ओकर पतिके जते गाड्ले रहै ओकरे  बगलमे ओक्र्हौ गाडी देल्कै |
\v 	11	सभे मण्डलीके उपर आर यी सुनेबाला सभेके उपर बहुते डर छाबी गेलै |
\v 	12	आब प्रेरितसीके  हातसे बहुते चिन्हसब आर आश्चर्यकर्मसब जनताके बीचमे हुए लागलै, आर उसब सोलोमनके दुवारीमे एकसाथ जम्मा भेले रहै |
\v 	13	मगर आर आदमीसीके क्क्रो नै हिम्मत भेलै जे ओकरासीसे मिलै मगर आदमीसब ओकरसीके आदर करैरहै |
\v 	14	प्रभुमे विश्वास करेबाला पुरुष आर स्त्रीके दोनोके संख्यामे आर बेसी बढी गेलै |
\v 	15	एतेतककि  आदमीसीके सडक सडक मे बेमारीसीके आनीके राखै आर पत्रुस आबै ते ओकरसी पर ओकर छायाँ पडतै  कहिके राखै |
\v 	16	यरुशलेमके अगल बगलके शहरसे भी बहुते आदमीसब बेमारी आदमीसब आर अशुद्ध आत्मासे सतैलसीके ल्याके आबै आर ऊ  सभे अच्छा भ्याजै |
\v 	17	प्रधानपुजारी आर ओकर संगमे हैल जे सदुकी पन्थके रहै डाहसे भरिके प्रेरितसीके विरुद्धमे खडा भेलै |
\v 	18	आर ओकरासीके पक्डीके सार्वजनिक जेलमे राखी देल्कै |
\v 	19	मगर प्रभु एकटा दूत राती आबीके जेलके केवाडसब खोली देल्कै, आर ओकरासीके बाहार निकालीके कहैल्कै |
\v 	20	“जो आर मन्दिरमे खडा भ्याके यी जीवनके सारा सन्देश आदमीसीके सुना |”
\v 	21	यी सुनल्के बाद उसब एकबेर मन्दिर भितर गेलै आर शिक्षा दिए लाग्लै | मगर प्रधान पुजारी  आर ओकर संगमे हैल आदमीसब ऐलै, आर महासभा, अर्थात इस्राएललीसीके सभेटा सभाके सभे बोलैल्कै, आर प्रेरितसीके जेलसे आनैले पठैल्कै |
\v 	22	 मगर अफिसरसब ओकरासी जेलमे नैमिल्लेके बाद घुमिके आबीके यी खबर देल्कै |
\v 	23	“हमेसब जेलमे सुरक्षितसाथ ताला लगैल आर पहरेदारसब केवाडीसीलग खडा भेल देखलिए, मगर केवाड खोल्लेके बाद हमरासीके कोय नै मिल्लै |”
\v 	24	जब मन्दिरके कप्तान आर पुजारीसब यी खबर सुनल्कै तब यी सबके नतिजा कि हैतै कहिके उसब प्रेरितसीके बिषयमे अन्योलमे पडी गेलै |
\v 	25	मगर कोय एकझन आबीके ओकरासीके कहैल्कै, ‘देख , तुहेंसब जे आदमीसीके जेलमे राख्ले रहै उसब मन्दिरमे खडा भ्याके आदमीसीके शिक्षा द्यारहल छै |
\v 	26	तब अफिसरसीके संगमे कप्तान ज्याके ओकरासीके बिना जबरजस्ती नै क्याके आनल्कै, कहिनेकि आदमीसब ओकरासीके पत्थल ल्याके मारतै कहिके उसब डरैलै |
\v 	27	उसब ओकरासीके आनीके महासभाके आगुमे खडा करैल्कै , आर प्रधान पुजारी ओकरासीके पुछल्कै |
\v 	28	“हमेसब तोरासीके यी नाममे कोनो शिक्षा नैदिहै कहिके कडा आज्ञादेले रहियो मगर तुहेंसब आपन शिक्षासे सारा यरुशलेम भरिदेल्है, आर उ आदमीके रक्तपातके दोष हमरसीके उपरमे लगाबैले चाहैछै  |
\v 	29	मगर पत्रुस आर प्रेरितसब कहैल्कै, “आपनासीके आदमीसीके नै मगर परमेश्वरके आज्ञा पालन कर्हैले पड़तै |  
\v 	30	हमरसीके पिता पुर्खाके परमेश्वर येशूके मृतकसे जिन्दा कैल्कै, जकरा तुहेंसब लकडीमे टांगीके मार्ले रहै |
\v 	31	परमेश्वर इस्राएलीसीके पश्चतापके लिए आर ओकरसीके पापके क्षमा दिएले ओकरा राजा आर मुक्तिदाता बन्याके आपन दाहिना बाहामे उच्च कैल्कै |
\v 	32	यी  सभे बातके हमेसब साक्षी छिए, आर ओहिने क्याके पवित्र आत्मा भी, जकरा परमेश्वर आपन आज्ञा पालन करेबालासीके देल्कै | 
\v 	33	मगर जब उसब यी बात सुन्लकै तब  उसब बहुते रिसैलै, आर ओकरासीके मारैले चाहैल्कै |
\v 	34	मगर व्यवस्थाके पण्डित आर जनतामे माननीय गमलिएल नामके फरिसी महासभामे उठीके ओकरासीके कनेदेर बाहार जयके आदेश देल्कै |
\v 	35	आर उ महासभाके आदमीसीके कहैल्कै, “इस्राएलसब, यी आदमीसीके तुहेंसब जे करैले चाहैछै, ओकरामे होसिया रह |
\v 	36	कहिनेकि ऐजसे पहिले भी थुदास हमु: कुछु छिए कहिके दाबी करल्कै आर करीब चारसय आदमीसीके ओकर पाछु लाग्लै | ऊ मारल गेलै आर ओकर पाछु लागेबाला सभे तितर बितर भेलै आर सभे व्यर्थ भेलै |
\v 	37	यी आदमीके बाद जनगणनाके समयमे गालीलके यहूदा यहूदा खडा भेलै, आर ओकर मानेबाला आदमीसब इंहर उन्हर छिरया गेलै |
\v 	38	एखन यी मामलामे हमे तोरासीके कहै छियो, कि यी आदमीसबसे अलग रह आर एकरासीके छोडीके दह, कहिनेकि एकरसीके यी योजना या यी काम आदमीसबसे छै ते आफ्नैह मेट्या जेतै |
\v 	39	मगर यी परमेश्वर छै ते तुहेंसब एकरा रोकैले नैसक्भ नैते तुहेंसब परमेश्वरके विरुधमे उठल ठहरभ |
\v 	40	तब उसब ओकर सल्लाह मान्लकै तब उसब प्रेरितसीके भितर बोल्याके मारपिट कैल्कै, आर “येशूके नाम नै बोलिहै कहिके आज्ञा द्याके ओकरासीके छोडी देल्कै |
\v 	41	तब येशूके नाममे अपमान सहके योग्यके ठहरलिए कहिके बातमे आनन्द मनैते उसब महासभाके उपस्थितीसे निकालीके गेलै |
\v 	42	तब उसब हरेक दिन ओकरसीके मन्दिरमे आर घर घरमे ज्याके येशू ही मसीह छै कहिके सिखाबैले आर प्रचार करैले नै छोडल्कै |
\c 6 
\p
\v 1 उ दिनमे जब चेलासीके संख्या बढते ज्यारहल रहै, तब हिब्रुसीके बिरोधमे ग्रीक – यहुदीसब गनगन करेलाग्लै, कहिनेकि दैनिक खाधवितरणमे ओकरासीके विधवासीके भोजन नै मिलै |
\v 	2	तब बार प्रेरितसीके चेलासीके  समूहके बोल्याके कहैल्कै, “परमेश्वरके बचन प्रचार करैले  छोडीके खियाबैपियाबैके सेवा करना आपनासीके उचित नैहैछै |
\v 	3	सेहेले भाईसब, तोरसीके पवित्रआत्मा आर बुद्धीसे भर्ल आर सभेके आदर पैल सातझन आदमी चुन जकरा यी काममे हमेसब नियुक्त कर्बै |
\v 	4	मगर अपनासब प्रार्थना आर बचनके सेवाकाइमे पुरा समय देबै |
\v 	5	यी बात समूहके सभेके मन पडलै आर जमा भेल सभेके अच्छा लाग्लै, आर उसब पवित्र आत्मा आर विश्वाससे भरिपूर्ण हैल स्तिफनस, फिलिप, प्रखरस, निकनोर, तीमोन, पर्मिनास, आर एन्तिओखिया यहुदी मत मानेबाला निकोलाउसाके चुनल्कै |
\v 	6	उसब यी आदमीसीके प्रेरितसीके सामुने आनल्कै आर प्रेरितसब प्रार्थना कैल्कै आर ओकरसीके उपरमे आपन हात राखल्कै  |
\v 	7	परमेश्वरके बचन बढ़ते गेलै आर चेलासीके संख्या यरुशलेममे बहुते बढलै | पुजारीसीके मध्येमे से बहुतेझन यी  विश्वासके ग्रहण कैल्कै |
\v 	8	स्तिफानअनुग्रह आर शक्तिसे पुरा भ्याके आदमीसीके बीचमे बड्का बड्का अचम्मके काम आर चिन्हसब कैल्कै |
\v 	9	मगर कोय कोय जे स्वतन्त्र दलके सभाघरसीके कुरेनी, अलेकिजेंडया, किलिकिया, आर एसियाके आदमीसब रहै, उसब खडा भ्याके स्तिफन संगे वाद विवाद करे लाग्लै |
\v 	10	उ जे बुद्धी  आर आत्मासे  बोलै, उसब ओकर सामना करैले नै सकल्कै |
\v 	11	तब उसब गुप्तमे आदमीसीके उक्स्याके एरं कहैले लगैल्कै, “मोशा आर परमेश्वरके विरुदमे यी निन्दात्मक बात बोलते हमेसब सुन्लिए |
\v 	12	तब उसब जनतासीके, धर्म गुरुसीके आर शास्त्रीसीके भड्क्याके, आर ओकरासीपर हमला  कैल्कै, आर पक्डीके महासभामे आनल्कै |
\v 	13	उसब एरं झुटा कहेबाला साक्षीसीके आगु बढैल्कै, “यी आदमी पवित्रस्थान आर व्यवस्थाके विरूदके बातसब बोलैले नैछोडै छै |
\v 	14	कहिनेकि एकरा हमेसब एरं कहेत  सुनल्यै, “नासरतके येशू यी ठाउँके नाशा करतै, आर मोशा अपनसीके देल रितीथिति भी बदली करिदेतै |
\v 	15	महासभामे बैठल ऊ सभे आदमीके निहारीके  देखल्कै, आर ओकर चेहरा स्वर्गदूतके चेहरा जेरं देखल्कै |
\c 7 
\p
\v 1 तब प्रधान पुजारी पुछल्कै, कि यी बात ठीक छै ?
\v 	2	ऊ कहैल्कै, सुन है भैया बाबुसब महिमाके परमेश्वर हमरसीके पितामह  अब्राहामके ऊहारानमे रहैसे पहिले मेसोपोटामियामे रहै बख्तिया दर्शन देले रहै |
\v 	3	आर ओकरा कहिले रहै, ‘तुहें आपन देश आर आपन कुटुम्बसे निकलिकेजो, जे देश हमे तोरा देखैबै, ओथै जो |’
\v 	4	तब उ कल्दीसीके देशमे निकलिके हाराने आबीके बसलै, आर ओकर बापके मृत्यु भेलेके बाद परमेश्वर ओकरा ओतेसे यी मुलुकमे आनल्कै, जते एखन बास बास करैछ |
\v 	5	ओकरासीके उ ठाउँमे ते सम्पति दूर जो, ट्यांग राखैले समेत ठाउँ नै देल्कै | मगर ओकर सन्तान नैहैल पर भी तैयो उ सम्पति परमेश्वर ओकरासीके सन्तान दरसन्तानके निजी सम्पतिके रुपमे दिएके प्रतिज्ञा कैल्कै |
\v 	6	परमेश्वर एरं कहैल्कै, ‘तोरसन्तानके दोसर मुलुकमे ज्याके रहैले पडतै, आर उसब ओकरासीके नोकर बनाके चारसय साल दवाब द्याके राखतै |
\v 	7	परमेश्वर कहैल्कै, ‘तुहेंसब जे जातिके नोकर भ्याके रहैभै उ जातिके इन्साफ  हमे कर्बै ओकरवाद उसब निकलिके ऐतै यीहा ठाउँमे आबीके हमर आराधना कर्तै |
\v 	8	ऊ ओकरासीसे खतनाके करार बान्हलकै, आर अब्राहाम इसाहाकके पिता भ्याके आठमा दिनम इसाहाकके खतना कैल्कै | इसाहाक याकूबके पिता भेलै, आर याकूब बार कूलके पिता भेलै |
\v 	9	“कुलपितासब योसेफसे रीस क्याके ओकरा मिश्र देशमे बेचिदेल्कै मगर परमेश्वर ओकर संगमे रहै |
\v 	10	परमेश्वर ओकर सारा कष्टसे छोड्याके मिश्रदेशके राजा फारोके सामने ओकरा कृपा कैल्कै आर बुद्धी देल्कै, आर फारो ओकरा मिश्रदेशके आर ओकर सारा घरके हाकिम बनैल्कै |
\v 	11	ओकरबाद सारा मिश्रदेश आर कनानमे अनिकाल पडीके बड्का कष्ट भेलै, आर हमरसीके पुर्खासब अन्न नै पैल्कै |
\v 	12	मगर याकूब मिश्रदेशमे अन्न छै सुनिके हमरसीके पुर्खाके पहिला बेर ओते पठैल्कै |
\v 	13	दोसर बेरके  भेटमे योसेफ ऊ आपन भ्यासीके आपन परिचय देल्कै, आर योसेफके परिवारभी  फारोकते जाहेर भेलै |
\v 	14	योसेफ आपन बाबु याकूब आर आपन सभेटा कुटुम्बके, जे पचह्तरप्राणी रहै, ओकर कते समाद पठैल्कै |
\v 	15	याकूब मिश्रदेश गेलै आर ओकर देहान्त ओथै भेलै, आर हमरसीके पुर्खाके भी ओथै देहान्त भेलै |
\v 	16	ओकरबाद ओकरसीके मृत शरीर शकेमे ल्यागेलै, तब अब्राहाम शकेममे ह्मोरके बेटासीसे दाम तिरिके किन्ल आछी राखल्कै |
\v 	17	“मगर जब परमेश्वर अब्राहामके देल कराकके पुरा हुएके समय नजदिक ऐलै तब मिश्रदेशमे ऊ आदमीसब बढे लाग्लै, आर ओकरसीके संख्यामे बृद्धी हैलै |
\v 	18	तब मिश्रदेशमे योसेफके नै चिन्हेबाला राजा खडा भेलै |
\v 	19	ऊ हमरसीके जातिके संगे धुर्तताके व्यवहार कैल्कै, आर हमरसीके पुर्खासीके ओकर बच्चासीके बाहर आनीके राखैले कर लगाबै, आर अहिने भर्खर जन्मल सभे बच्चासीके मार |
\v 	20	“यीहे समयमेमोशाके जन्म भेलै | ऊ परमेश्वरके दृष्टीमे सुन्दर रहै | ऊ तीन महिनातक आपने बापके घरमे पाल्ल गेलै |
\v 	21	ऊ बाहार फेक्लके बाद फारोकेबेटी ओकरा उठ्याके ल्यागेलै, आर बेटा बन्याके पाल्लकै |
\v 	22	मोशा मिश्रीसीके सभे विधामे शिक्षा दै, आर मोशा आपन बचन आर काममे शक्तिशाली भेलै |
\v 	23	जब उ चालीस सालके भेलै, तब आपन इस्राएली भ्यासीके भेट करैके इच्छा  ओकर मनमे  उठलै |
\v 	24	आपन जातभ्या मध्येमे एकझनपर  अन्याय हैतै देखल्कै, उ ओकरा रक्षा कैल्कै, आर उ अन्यायकरेबाला मिश्रीके मारीके आपन भ्याके उपर हैल अत्याचारके बदला लेल्कै |
\v 	25	परमेश्वर हमर साथसे ओकरसीके उद्धार करतै कि हमर भाई बन्धुसब बुझतै कहिके उ विचार कर्ले रहै | मगर उसब नै बुझल्कै |
\v 	26	एक दिनके बाद उसब आफ्नहैमे झगडा करैके समयमे, उसब ऐलै आर ओकरासीके मिलाबैके कोसिस करीके कहैल्कै, ‘ए आदमीसब तुहेंसब ते  भाई भाई छै, तब कहिने एक दोसरके अन्याय करै छै |
\v 	27	लेकिन आपन पडोसीके उपर अन्याय करेबालाके  एरं कहिके घचघचया दहै, ‘हमरसीके उपरमे हाकिम  आर न्यायकर्ता हुएले तोरासीके नियुक्त कर्ले छै |
\v 	28	क्याल उ मिश्रके जेरं मार्लहै ओहिने हमरा भी मारैले चाहै छै |
\v 	29	एरं जवाफ सुनिके मोशा भागीके मिधान देशमे ज्याके प्रवासी भेलै ओते ओकर दुईटा बेटासब जन्मलै |
\v 	30	चालीस साल बित्लके बाद सीनै पर्वत उजाड स्थानमे ल्=जलते झाडीके ज्वालामे एकटा स्वर्गदूत ओकरलग देखा पड्लै |
\v 	31	जब मोशा यी देखल्कै  तब उ दर्शनसे छक्क पडी गेलै, आर ऊ देखैले नजदिक जैते रहैते परमप्रभुके एरं बाणी भेलै 
\v 	32	‘हमे तोर पुर्खासीके परमेश्वर छियो, अब्राहाम, इसाहाक, आर याकूबके परमेश्वर |’ मोशा कापे लाग्लै, आर उ उन्हर देखैके हिम्मत  भी नैकैल्कै |
\v 	33	“तब परमप्रभु ओकरा कहैल्कै, ‘तोर प्यारीके जुत्ता खोल, कहिनेकि जे स्थानमे तुहें खडा छै, उ पवित्र  स्थान छै  |
\v 	34	मिश्र देशमे रहैल हमर प्रजाके दुर्दशा हमे देखल्यै, आर ओकरसीके बिलाप भी सुन्लिए , ओकरासीके छुटकारा दिएले हमे उत्तरीके ऐले छिए |
\v 	35	‘यीहे मोशा, जकरा उसब तोरा के हाकिम आर न्यायकर्ता बनैल्कै’ कहिके इन्कार कर्ले  रहै, ओकरा परमेश्वर झाडीमे देखा पड्ल स्वर्गदूत  द्वारा हाकिम आर उद्धाकर्ता बन्याके पठैल्कै |
\v 	36	यीहे आदमी मिश्रदेशमे, लाल समुन्द्रमे आर चालीस सालतक उजाड स्थानमे उदेकके काम आर चिन्हसब करिके ओकरासीके बाहार आनल्कै |
\v 	37	ऊ उहे मोशा छै, जे इस्राएलीसीके  कहिले रहै, ‘परमेश्वर हमरा जेरं खडा कर्ले छै ओहिने तोरसीके भ्यासब मध्येमे से तोरसीके लिए एकटा अगमवक्ता खडा कर्तै |
\v 	38	यी उहे मोशा छै, जे उजाड स्थानमे रहैल समुदायमे स्वर्गदूत संगे रहै, जे स्वर्गदूत सीनै पर्वतमे आर हमरसीके पुर्खासीके कहिले  रहै, आर उहासब ह्मरासीके जीवित वाणीसब दिएले उहे पैले रहै |
\v 	39	“हमरसीके पुर्खासब ओकर आज्ञापालन करैले इन्कार कैल्कै, उसब ओकरा हटयाके घुमिके  मिश्रदेशमे जयके मन कैल्कै |
\v 	40	उसब हारुनके एरं कहैल्कै, ‘हमरसीके आगु आगु लजाबेबाला कोनो देवतासब हमरसीके लिए बन्यादह , कहिनेकि हमरसीके मिश्रदेश निकालीके आनेबाला यी मोशाके कि केरं भेलै हमेसब नै जानैछियै |
\v 	41	उ दिन बाछाके मुर्ति बनैल्कै, आर ओकरामे   बलि भी चढैल्कै, आर आपन हातके काममे खुशी मनैल्कै |
\v 	42	मगर परमेश्वर ओकरासीके तिरस्कार कैल्कै, आर ओकरासीके आकाशके तारामण्डलके उपासना करैले छोडी देल्कै, जेरं अगमवक्तासीके किताबमे लिखल्छै, ‘ए इस्राएलके आदमीसब, कि तुहेंसब चालीस सालतक उजाड स्थानमे हमरा पशुबलि  आर भेटीसब चढैल्है |
\v 	43	तुहेंसब मोलोखके तम्बू आर रेफन देवताके तारा, आर तुहेंसब पुजैले बनैल मुर्तिसीके उठ्याके ल्यागेलहै आब हमे तोरासीके बेबिलोनसे दूर निर्वासित कर्बै |
\v 	44	" उजाडस्थानमे आपनसिके पुर्खाके गवाहीके मण्डप रहै | मोशाके देख्ल नमुना बमोजिम परमेश्वरके आदेश मुताबिक यी बन्ल रहै |
\v 	45	आपनसिके पुर्खासब भी ओकरसिके समयमे अन्यजातिसिके देश अधिकारमे लियैके समयमे यहोशुके संगमे उटा तम्बु आन्लकै | दाउदके समय तक ऊ ओथै रह्लै |
\v 	46	ऊ परमेश्वरके निगाह पैल्कै आर याकुबके परमेश्वरके लिए एकटा बासस्थान बनाबैके अनुमति मांगल्कै |
\v 	47	मगर ओकर लिए भवन सोलोमन बनैल्कै |
\v 	48	" मगर हाथसे बनैल भवनमे परमेश्वर बास नैकरैछै | जेरं अगमवक्ता कहैल्कै छे ,
\v 	49	 हमर सिंहासन स्वर्ग छै , आर धर्ती हमर ट्यांगीके पौदानी , तुहेंसब हमर लिए केरंको भवन बनैभैं ? परमप्रभु कहैछै , हमर बिश्रामके जगह कते छै ? 
\v 	50	कि यी सभे चीज हमर हाथ नैबनैल्कै छे ? 
\v 	51	" हे हठी आदमीसब , कठोर हृदय आर बहिर कान भेलसब | तुहेंसब सभे दिन पवित्र आत्माके बिरोध करैछ | तोरसिके पुर्खा जेरं कैल्कहौं तहूँसब ओहिने करैछह |
\v 	52	अगमवक्तासिमे से ककरा तोर पुर्खासब नैसतैल्कै ? उसब धर्मी जनके आगमनके पह्लहैसे घोषणा करेबालासिके सभैके हत्या कैल्कै | ओकरा तुहेंसब बिश्वासघात कैल्ह आर ओकर हत्या कैल्ह | ऊ सभैके मैल्कै , जे ऊ धार्मिक जनके आबैके समाचार पह्लहै से सुनैल्कै रहे | आब तुहेंसब ओकरे जनमारा आर बिश्वासघातक बन्ल छह |
\v 	53	स्वर्गदुतके द्वारा देल व्यवस्था तुहेंसब पैल्ह , मगर ओकर पालन नैकैल्ह |"
\v 	54	जब उसब यी सब बात सुन्लकै उसब क्रुद्ध भेलै आर रीससे दांत किचे लाग्लै |
\v 	55	मगर ऊ पवित्र आत्मासे भरपुर भ्याके स्वर्गमहर एकटक लगाके देखल्कै आर परमेश्वरके महिमा आर येशुके परमेश्वरके दहिना बगल खडा भेल देखल्कै |
\v 	56	ऊ कहैल्कै , " देख , स्वर्ग उघर्ल हमे देखैछियै आर आदमीके बेटाके परमेश्वरके दहिना बगल खडा भेल हमे देखैछियै |"
\v 	57	मगर उसब बड्का जोरसे चिकर्लै आर आपन आपन कान बन्द कैल्कै आर उसब एकसाथ ओकरा पर झम्टल्कै | 
\v 	58	उसब ओकरा सहरसे बाहार निकालीके ल्यागेलै आर ओकरापर पत्थल बर्सैल्कै | आर साक्षीसब आपन कपडासब एकटा शाउल नामके युवकके ट्यांगी लगत राखल्कै |
\v 	59	जहिने उसब स्तिफनसके पत्थल मार्ते रहै, ऊ प्रार्थना कैल्कै , " हे प्रभु येशु , हमर आत्माके ग्रहण कर |"
\v 	60	ऊ घुठुहा पारिके बड्का आवाजसे कन्हार काटिके कहैल्कै , " हे प्रभु , यी पापके दोष एकरासिके नैलागै |" एत्ना कहिके ऊ आपन प्राण त्याग कैल्कै |
\c 8
\p
\v 1 ओकर हत्यामे शाउल भी सहमत रहै | उहेदिन यरुशलेमके मण्डलीके विरोधमे बड्का सतावट शुरु भेलै, आर प्रेरितसब बाहेक उसब सभे यहुदिया आर सामरियाके इलाका महर तितर बितर भ्या गेलै |
\v 2 भक्तजनसब स्तिफनके ल्जायाके गाडल्कै, आर ओकरलिए बहुते बिलाप कैल्कै |
\v 3 मगर शाउल ते घर घरमे ढुकीके मण्डलीके संहार कर्ते रहै | ऊ पुरुष आर स्त्रीसीके घिस्यैते ल्याजैके जेलमे राखै |
\v 4 तब उ सभे तितर बितर हैलसब चारोमहर ज्याके वचन प्रचार कैल्कै |
\v 5 मगर फिलिप सामरियाके एकटा शहरमे ज्याके ओकरासीके मसीहके प्रचार करल्कै |
\v 6 फिलिपके कहिल वचन सुनिके तब उसब ओकर कर्ल चिन्हसब देखीके भीड एक मनके भ्याके ओकर बातमे ध्यान देल्कै |
\v 7 कहिनेकि बहुते झनासे अशुद्ध आत्मासब जोरसे चिच्चयैते निकले लाग्लै, आर बहुतेझन लकुवा रोगीसब आर लंगडासब भी अच्छा भेलै |
\v 8 अहिने क्याके उ शहरमे बहुते आनन्द भेलै |
\v 9 सिमोन नाम हैल एकटा आदमी उहेठिमा रहै | उ पहिलेसे ही उहे शहरमे जादूगरी करिके सामरियाके आदमीसीके आश्चर्यचकित कर्ले रहै, आर आपनेके जे छिए हमीहि छिए कहिके सोचै रहै |
\v 10 ऊ आदमीके बच्चासे बड्का तकके सभे कोय एरं कहिके मानै, ‘यी आदमी परमेश्वरके उ शक्ति छै, जकरा महाशक्ति कहै छै |’
\v 11 सभेकोय ओकरा मानै, कहिनेकि बहुते समयसे उ आपन जादूगरीसे आदमीसीके आश्चर्य चकित कर्ले रहै |
\v 12 मगर जब उसब परमेश्वरके राज्य आर येशू मसीहके नामके सुसमाचार सुनाबेबाला फिलिपके बातमे विश्वास कैल्कै, तब पुरुष आर स्त्रीसब बप्तिस्मा लेल्कै |
\v 13 सिमोन आफ्नै भी विश्वास कैल्कै | उ बप्तिस्मा लेल्कै, आर उ फिलिपसंगे लाग्ल रहैले आर चिन्हसब आर बड्का बड्का अचम्मके काम कर्ते देखीके ओकरा आश्चर्य लाग्लै |
\v 14 सामरियाके आदमीसब परमेश्वरके बचन ग्रहण करल्कै सुनिके यरुशलेममे रहैल प्रेरितसब पत्रुस आर यूहन्नाके ओकरसीलग पठैल्कै |
\v 15 उसब ओते आबीके आदमीसीके लिए पवित्रआत्मा पाओस् कहिके ओकरसीके लिए प्रार्थना कैल्कै |
\v 16 कहिनेकि तखनतक ओकरसीके मध्येमे क्क्रो उपरमे भी नै ऐले रहै | ओकरसीके बप्तिस्मा प्रभु येशू मसीहके नाममे मात्र भेले रहै |
\v 17 तब उसब आपन हात ओकरके उपरमे राखल्कै, आर उसब पवित्रआत्मा पैल्कै |
\v 18 आब प्रेरितसब हात राखलेके वाद पवित्रआत्मा पाबै छै देखिके सिमोन एरं कहिते ओकरासीके पैसा दिएले आनल्कै,
\v 19 “हमरा भी यी शक्ति द्या, आर हमे जकर उपरमे भी हात राखिदेलेके बाद उ पवित्र आत्मा पावी जाओस् |”
\v 20 मगर पत्रुस कहैल्कै, ‘तोर पैसा तोरसंगमे नष्ट हौ, कहिनेकि परमेश्वरके वरदान रुपियाँ पैसासे किनैले सकैछै कहिके तुहें विचार कैल्है |
\v 21 यी बिषयमे नैते तोर कोनो भगा छैनै कोनो हिस्सा छै, कहिनेकि परमेश्वरके सामुने तोर हृदय ठीक नैछै |
\v 22 सेहे ल्याके तोर यी दुष्टताके लिए पश्चताप कर आर प्रभुमे प्रार्थना चढा, आर शायद तोर हृदयके यी विचार क्षमा हैतै |
\v 23 कहिनेकि हमे देखैछियो, तुहें तितापनसे भर्ल छै, आर अधर्मके बन्धनमे छै |
\v 24 तब सिमोन कहैल्कै, “तुहीसब हमर लिए प्रभुमे प्रार्थना करिदह,आर तोरसीके कहिल कोनो बात हमर उपरमे नै आबोस् |
\v 25 तब उसब गवाही देलके वाद आर प्रभुमे बचन बोल्लेके वाद सामरीसीके बहुते गाउँमे सुसमाचार प्रचार कर्ते उसब यरुशलेममे घुमलै |
\v 26 ओकर वाद प्रभुके एकटा दूत फिलिपके कहैल्कै, “उठीके दक्षीणमहर यरुशलेममे गाजामहर ज्याबाला पैडामे जे ओते मरुभूमिके रस्ता छै |”
\v 27 तब फिलिप उठीके गेलै, आर एकटा एथिपियाली नपुंसक मिल्लै, जे एथियोपिया देशके महारानी कन्दीकीके बड्का पदाधिकारी आर समस्त सम्पतिके कोषाध्याक्ष रहै | ऊ यरुशलेममे आराधना करैले गेले रहै |
\v 28 ऊ घुमै रहै, आर आपन रथमे बैठीके यशैया अगमवक्ताके किताब पढ़ते रहै |
\v 29 तब पवित्र आत्मा फिलिपके कहैल्कै, “जे आर ऊ रथके संग लाग् |”
\v 30 फिलिप ओकर लग दौडीके गेलै, आर ओकरा यशैया अगमवक्ताके किताब पढ़ते सुनिके ओकरा पुछल्कै, “तुहें यी पढल बातके बुझै छ ?”
\v 31 तब उ कहैल्कै, “क्क्रो नै बतैले हमे केरंके बुझैले सक्बै ? तब उ फिलिपके रथमे चढीके आपन संगमे बैठैले अनुरोध कैल्कै |
\v 32 आब उ धर्मशास्त्रके यी खण्ड पढ़ते रहै, “जेरं भेडा काटैले ल्याजै छै, या भेडाके बच्चा ऊन काटेबालाके सामने चुप रहैछै, ओहिने क्याके उ आपन मुख नैखोलल्कै |
\v 33 ओकर अपमानित अवस्थामे ओकरा न्याय नै मिल्लै, ओकर पुस्ताके बयान के कर्तै ? कहिनेकि ओकर जीवन पृथ्वीसे लोप भेलै |”
\v 34 तब उ नपुंसक फिलिपके कहैल्कै , “कृपा क्याके हमरा कह अगमवक्ता यी कक्र् बिषयमे कहिले छै आपन बिषयमे कि दोसरके बिषयमे ?”
\v 35 तब फिलिप आपन मुख खोलिके धर्मशास्त्रसे यीहा खण्डसे ओकरा येशूके सुसमाचार सुनैल्कै |
\v 36 तब उसब रस्तामे ज्यैते ज्यैतेपानी हैल ठाउमे ऐलै तब उ नपुंसक कहैल्कै, “देख एते पानी छै, हमरा बप्तिस्मा हुएले कि रोकैले सकैछै ?”
\v 37 फिलिप कहैल्कै, “यदि सारा ह्रदयसे विश्वास करैछ ते तुहें बप्तिस्मा लिएले सकैछ |” उ जवाफ देल्कै, “येशू मसीह ही परमेश्वरके पुत्र छै कहिके हमे विश्वास करै छियो |”
\v 38 ऊ रथ रोकैले आज्ञा देल्कै, तब फिलिप आर नपुंसक दोनो पानीमे गेलै आर उ ओकरा बप्तिस्मा देल्कै |
\v 39 लेकिन जब उसब पानीसे बाहार निकल्लै, तब प्रभुके आत्मा फिलिपके पक्डीके ल्यागेलै, आर उ नपुंसक ओकरा फेर नै देखल्कै आर उ खुशीसे आपन रस्ता लाग्लै |
\v 40 मगर फिलिप अश्दोदमे देखा पडलै आर कैसरियामे नै पुगैतक सभे शहरमे सुसमाचार सुनैले गेलै |
\c 9 
\p
\v 1 शाउल प्रभुके चेलासीके विरुधमे आर्है धम्की आर हत्याके धुनमे प्रधान पुजारीलग गेलै,
\v 	2	आर उ उटा मार्गमे पुरुष या स्त्री जकराभी देख्लेके वाद ओकरासीके बान्हीके यरुशलेममे आनैले पाबीके कहिके दमस्क्सके सभाघरके नाममे पुर्जी  माँगल्कै |
\v 	3	जब शाउल यात्रा कर्ते दमस्कसके नजदिक पुग्लै, अचानक स्वर्गसे एकटा ज्योति ओकर अगल बगल चमक्लै |
\v 	4	ऊ भुइयामे लोटलै  आर ओकरा एरं कहिके  आवाज सुनल्कै, शाउल शाउल, तुहें  कहिने हमरा सताबै छै ?”
\v 	5	ऊ कहैल्कै, “प्रभु तुहें के छ ?” तब ऊ कहैल्कै, “हमे येशू छियै, जकरा तुहें सताबै छै |
\v 	6	मगर तुहें शहरमे उठीके जो, आर तोरा जे करैले पडतौ से तोरा बतैल जेतै |
\v 	7	ओकर संगमे ज्याबाला आदमीसब खाली आवाज सुनल्कै, मगर क्क्रहैनै देखीके अवाक भ्याके खडा रहैलै |
\v 	8	तब शाउल भुईयासे उठल्लै आर आख खोल्लकै ते ऊ क्क्रहै नैदेखल्कै, आर उसब ओकर हात पक्डीके दमस्कसमे आनल्कै |
\v 	9	आर उ  तीन दिनतक देखेले नैसकल्कै, आर नैते खाना खैल्कै आर नै पानी पिल्कै |
\v 	10	दमस्कसमे हननिया नामके एकटा चेला रहै, ओकरा प्रभुके दर्शनमे कहैल्कै, “ए हननिया” ऊ कहैल्कै, “प्रभु, हाजिर छियै |”
\v 	11	तब प्रभु कहैल्कै, “ उठ आर सीधा नामक गल्लीमे जो  आर ओते यहूदाके घरमे शाउल नाम हैल टार्सस निवासीके खोज, कहिके प्रार्थना करीरहल  छै |
\v 	12	ऊ दर्शनमे हननिया नाम हैल एकटा आदमीके भितर आबीके उ दृष्टी पैबै कहिके  आपन उपरमे ओकर हात राखल देखले छै |
\v 	13	मगर हननिया कहैल्कै, “प्रभु यी आदमी यरुशलेममे तोर सन्तानसीके कत्ना बहुत खराबी कर्ले  छै कहिके हमे बहुते झनासीसे सुनले छिए |
\v 	14	एते भी तोर नाम लिएबाला सभेके बानहैके अधिकार मुख्य पुजारीसीसे उ पैले छै |
\v 	15	मगर प्रभु ओकरा कहैल्कै “जो कहिनेकि अन्यजातिसब, राजासब आर इस्राएलके सन्तानके सामुन्ने हमर नाम प्रचार करैले उ चुन्ल एक मात्र पात्र छै |
\v 	16	कहिनेकि हमर नामके खातिर कत्ना कष्ट भोगैले पडैछै , से हमे ओकरा देखैबे |
\v 	17	तब हननिया ज्याके उ घरके भितर  गेलै, आर ओकर उपरमे हात राखीके कहैल्कै, “भाई शाउल, जे प्रभु येशू तुहें आबी रहेबाला पैडामे  तोर लग देखा पडल् रहै, उहे ही तोरा दृष्टी मिलोस् आर पवित्र  आत्मासे भरिपूर्ण हो कहिके हमरा पठैले छै |
\v 	18	तुरुन्ते ओकर आखीसे पाप्रा जेरं कुछु खसलै, आर उ फेर दृष्टी पैल्कै | तब उठलै आर बप्तिस्मा लेल्कै |
\v 	19	तब भोजन ख्याके तागत ऐलै | शाउल बहुते दिन  दमकसमे रहैल चेलासीके संगे रहैले |
\v 	20	ओकर बाद तुरुन्ते उ सभाघरसीमे येशूके घोषणा एरंके कैल्कै, उ “परमेश्वरके पुत्र छै |”
\v 	21	तब सुनेबालासब सभे कोय अचम्म मानिके कहैल्कै, “यी नाम लिएबाला सभेकोय यरुशलेममे संहारकरेबाला आर एते तक कि आदमीसीके बानिहीके मुख्य पुजारीसीलग  लजाबैके अभिप्राय से आबेबाला यीहे छै ने ?”
\v 	22	मगर शाउल आर बेसीइ शक्तिशाली हैलेगेलै, आर येशू ही मसीह छै कहिके प्रमाण द्याके दमसकसमे रहेबाला यहुदीसीके अकमक करिदेल्कै |
\v 	23	तब बहुते दिन बत्लेके बाद यहुदीसब मारैके षड्यन्त्र रचल्कै |
\v 	24	मगर ओकरसीके षड्यन्त्र  शाउलके मालुम भ्याजैय  छै | उसब ओकरा मरैले रातदिन शहरके केवाडीसीमे ढुकीके बैठै  |
\v 	25	मगर ओकर चेलासब ओकरासीके रातिए डल्लामे द्याके दिवालसे फेकी देल्कै |
\v 	26	ऊ यरुशलेममे ऐलैके बाद ओते चेलासी संगे भेट करैके प्रयास कैल्कै | मगर  ओकरासीके ऊ चेला छै कहिके विश्वास नैहैलै ओकरा सभेकोय डरया गेलै |
\v 	27	मगर वारनावास ओकरा संगमे ल्याके प्रेरितसी लग  ल्यागेलै | तब शाउल प्रभुके पैडामे देखल  आर प्रभु ओकर संगे बोल्ल आर उ दमस्कसमे साहससाथ येशूके नाम प्रचार कर्ल बात ओकरासीके बत्यादेल्कै |
\v 	28	शाउल यरुशलेममे ओकरेसीके संगे संगे खुल्लमखुल्ला घुमे लाग्लै, आर साहससहित प्रभुके नाम प्रचार करेलाग्लै |
\v 	29	तब उ ग्रीक आर यहूदीसी संगे वाद विवाद करै, मगर उसब ओकरा मारैले चाहै |
\v 	30	मगर यी थाहा पाबीके भाईसब ओकरा कैसरियामे आन्लकै, आर ओतेसे टार्ससमे पठयादेल्कै |   
\v 	31	ओहिने क्याके सारा यहुदिया, गाली आर सामरियाभरके मण्डलीमे शान्ति भेलै आर मण्डली सुद्र्ड भेलै | प्रभुके भयमे रहेबाला आर पवित्र आत्माके सान्तावाना पाबीके  मण्डलीमे बृधी हैलेगेलै |
\v 	32	पत्रुस इनर उनहर सभे ठाउमे यात्रा कर्ते लुडडामे रहैल सन्तसीकते भी ऐलै |
\v 	33	ओतेन उ एनियास नामके कोय एकटा आदमीके भेटलै, जे आठसालसे लकुवा रोगसे बिछनामे पड्ल रहै |
\v 	34	पत्रुस ओकरा कहैल्कै, “ए एनियास येशू मसीह तोरा अच्छा क्यादेतै | उठ आर तोर बिछ्ना मिला |” तब उ तुरुन्ते उठी गेलै |
\v 	35	लुडडा आर शोरोनमे रहैबाला सभे झन ओकरा देखीके प्रभु महर घुम्लै |
\v 	36	योय्पा नगरमे तबीता अर्थात डोरकास (हरिणी) नाम के एकटा  चेला रहै | उ असल काम करैले आर दान दिएमे लाग्लरहै |
\v 	37	उ दिन उ बेमारी भेलै आर ओकर मृत्यु भ्यागेलै आर आदमीसब ओकरा लुह्याके उपरके कोठामे राख्लकै |
\v 	38	लुडडा योप्पाके नजदिक  हुएके कारणसे चेलासब पत्रुस ओथैहे छै सुनिके ओकर लग दुईटा आदमीके एरं कहिके बिन्ती करैले पठैल्कै , “हमर कते जल्दी आब |”
\v 	39	तब पत्रुस उठीके ओकरसीके संगे गेलै | ओते पुगलेके बाद उसब ओकरा उपरके कोठामे ल्यागेलै | विधवासब ओकर लग आबीके खडा भ्याके काने लाग्लै आर डोरकास ओकरसीके संगे रहैते ओकर बनैल पोशाक आर वस्त्रसब देल्कै |
\v 	40	मगर पत्रुस ओकरासीके सभेके बाहार निकालिके घुटठु पार्लकै आर प्रार्थना कैल्कै आर उ लाहास महर घुमिके कहैल्कै, “तबीता उठ |”तब उ आख खोल्लकै आर पत्रुसके देखीके उठीके बैठलै |
\v 	41	उ ओकर आपन हातसे पक्डीके जल्दी उठैल्कै, आर सन्तानसीके आर विधवासीके बोल्याके ओकरा जिन्दा प्रस्तुस कैल्कै |
\v 	42	आब यी बात सारा योप्पाभर  जाहेर भेलै आर बहुते आदमीसब प्रभुमे विश्वास कैल्कै |
\v 	43	तब उ बहुते दिनतक एकटा सिमोन नामके चर्मकार संगे योप्पामे रहैलै |
\c 10 
\p
\v 1 कैसरियामे कर्नेलिएस  नामके एकटा आदमी रहै, जे इटालिया पल्टनके एक कप्तान रहै |
\v 	2	ऊ ईश्वरभक्त रहै, आर उ ओकर परिवार परमेश्वरके भय मानै | उ आदमीसीके उदारतासाथ दान द्याके  परमेश्वरके सभे दिन प्रार्थना करै |
\v 	3	ऊ दिपाहरिया तीन बजेके दर्शनमे स्पष्ट रुपसे परमेश्वरके एकटा स्वर्गदूत आपन महर आबीके एरं कहिते सुनल्कै, “कर्नालिएस |”
\v 	4	भयभित भ्याके उ ओकरा निहारीके  देखल्कै आर कहैल्कै, “प्रभु, कह |” तब उ ओकर कहैल्कै, “तोर प्रार्थनाआर गरीबसीके देल दान यादके रुपमे परमेश्वरके सामुने पुगले छै |”
\v 	5	 आब आदमीसीके योप्पामे पठा, आर पत्रुस कहेबाला सिमोनके बोल्याके पठा |
\v 	6	ऊ चर्मकार सिमोन कते छै, जकर घर समुन्द्रके किनारमे छै |
\v 	7	जब ओकर संगमे बोलेबाला स्वर्गदूत बिदा भेलै, तब उ आपन नोकर सब मध्ये दुईटा निरन्तर  ओकर सेवा टहल करेबाला आर एकटा भक्त सिपाहीके बोलैल्कै |
\v 	8	आर ओकरासीके सभे बात  बत्याके योप्पामे पठैल्कै |
\v 	9	उसब एक दिन यात्राके वाद उहे शहरके नजदिक पुग्लै, दिपाहरिया करिब बार बजे पत्रुस प्रार्थना करैले  घरके छातमे गेलै |
\v 	10	ऊ भुखैलै आर ओकरा कुछु खएके मन करै, मगर दोसर आदमीसब भोजन तयार करै रहैउ ध्यान मग्न भ्यागेलै
\v 	11	ऊ स्वर्ग उघर्ल आर ओतेसे चारो कोनामे बांल्ह तन्ना  जेरं कुछु पृथ्बी महर गिरते देखल्कै |
\v 	12	ऊ तन्नामे पृथ्बीके सभे किसिमके चार ट्यांगबाला जानवर आर घिस्रेबाला प्राणी आर आकाशके चिडियासब रहै |
\v 	13	तब उ एकटा आवाज सुनल्कै, “ए पत्रुस उठ आर मारीके खो |”
\v 	14	मगर पत्रुस कहैल्कै, “नै प्रभु कहिनेकि हमे कहियो अपवित्र आर अशुद्ध चीज नैखैले छियै |
\v 	15	उहे आवाज फेर दोसर बेर सुनल्कै, “परमेश्वर जे शुद्ध कर्ले छै ओकरा तुहें अपवित्र नै मान |”
\v 	16	तीन बेर एरं भेलै आर तुरुन्ते  उ तन्ना स्वर्गमहर गेलै |
\v 	17	जब पत्रुसके देखल यी दर्शनके अर्थ कि हैतै कहिके मनेमन  अन्योलमे पड्ल  रहै, तखनीहै कर्नलियसके पठैल आदमीसब सिमोनके घर खोजले केवाडीके आगुमे खडा भेलै |
\v 	18	आर पत्रुस नामके सिमोन एते रहै छै कि ?” जोरसे पुछल्कै |
\v 	19	जब पत्रुस दर्शनके बिषयमे विचार करै रहै तब पवित्र आत्मा ओकरा कहैल्कै, “ देख तीनझन आदमीसब  तोरा खोजै छै |
\v 	20	उठ आर निच्चा जो, नै हिच्किचयाके ओकरसीके संगेमे जो , “कहिनेकि ओकरासीके हमिही पठैले छियै |”
\v 	21	तब पत्रुस उतरलै आर उ आदमीसी लग गेलै, “देख तुहेंसब जकरा खोजै रहै उ आदमी हमिही छियै | तुहेंसब एते आबैके कारण कि छै ?”
\v 	22	उसब कहैल्कै, “एकटा कप्तान कर्नलिएस, जे सिधा आर परमेश्वरके डर राखेबाला आर समस्त यहूदी जातिकेसम्मान पैल व्यक्ति छै, जे ओकर घरमे बोलैले छै आर सन्देश सुनिये  कहिके एकटा पवित्र  स्वर्गदूतसे ओकरा आदेश मिल्ले छै |
\v 	23	तब उ ओकरसीके भितर बोल्याके स्वागत सत्कार  कैल्कै | दोसर दिन पत्रुस उठीके ओकरसीके संगे गेलै आर योप्पाके कुछु भाईसीके ओकर संगमे ल्यागेलै |
\v 	24	तेसर दिन उसब कैसरिया पुग्लै आपन कुटुम्बसीके आर घनिष्ट मित्रसीके बोल्याके जम्मा क्याके कर्नलियस ओकरसीके आशा पैडा देखिरहल रहै |
\v 	25	जब पत्रुस भितर ऐलै तब कर्नलियस ओकरसी संगे  भेट करिके ओकर पाउ पक्डीके दण्डवत कैल्कै |
\v 	26	मगर पत्रुस ओकरा एरं कहिके उठैल्कै, “उठ हमुह ते आदमीऐ छिए ने |”
\v 	27	तब उसब गफसफ कर्ते घरके भितर गेलै आर उ ओते ने बहुते आदमीसीके जमाहैल देखल्कै |
\v 	28	तब पत्रुस ओकरासीके कहैल्कै, “आर दोसर जातिसंगे  संगत कर्ना या ओकरसीके भेटघाट कर्ना एक यहूदीके लिए कत्ना अनुचित बात छै, तैयोपर भी परमेश्वर हमरा कोनो आदमीके अपवित्र या अशुद्ध नै सोचीहे कहिके देखैलै छै |
\v 	29	सेहेलिए कहिले साथ कोनो झन्झट झनझट नै मानीके हमे तोरसीलग  ऐलियो  तुहेंसब हमरा कहिने बोलैलह ? आबकह |”
\v 	30	तब कर्नलियस कहैल्कै, “चार दिन आगु करिब यीहे समय घरमे हमे तीन बजे प्रार्थना कर्ते रहियै, तब चम्कैवा पोशाक पैन्लह एकटा आदमी हमर सामुने खडा भेलै |
\v 	31	आर कहैल्कै, “कर्नलियस परमेश्वरके सामुने तोर प्रार्थना सुनाई भेले छै, आर तुहेंसब गरीबसीके देल दान के सम्झना भेले छै |”
\v 	32	यीहेलिए योप्पामे आदमी पठ्याके पत्रुस नामके सिमोनके बोलैल्कै, उ समुन्द्रके किनारमे चर्मकारके सिमोनके घरमे बैठल छै |
\v 	33	तब हमे तुरुन्ते हमे तोरलग  आदमी पठैलिए आर तुहें कृपा पुर्वक ऐलह | आब प्रभुसे तुहें आज्ञा हैलसभे बातसब सुनैले हमेसब परमेश्वरके सामुने येते उपस्तिथीत हैल छिए |
\v 	34	तब पत्रुस बोले लाग्लै, “सच्चे हमे देखैछियै, कि परमेश्वर क्क्रो पक्षपात नैकरै छै |
\v 	35	मगर हरेक जातिमे जे ओकरासे डराबै छै, आर उचित काम करैछै उ ओकर सामुने ग्रहणयोग्य हैछै |
\v 	36	परमेश्वर एस्रायलीसीके पठैल सन्देश, अर्थात मसीह द्वारा प्रचार कर्ल शान्तिके सुसमाचार तोरासीके थाहा छै | उहे सभेके प्रभु छै |
\v 	37	यूहन्नाके प्रचार कर्ल बप्तिस्माके वाद गालीलसे शुरु क्याके  सारा यहुदियाभर प्रचारकर्ल  बचन यीहे रहै |
\v 	38	कि परमेश्वर नासरत येशूके पवित्र आत्मा आर शक्तिसे अभिषेक करल्कै | ऊ सुकर्म कर्ते आर दियाबलससे दाबलसीके अच्छा कर्ते गेलै, कहिनेकि परमेश्वर ओकर साथमे रहै |
\v 	39	“तब ऊ यहूदीसीके देशमे आर यरुशलेममे कर्ल  सभे बातके साक्षी छिए | ओकरा उसब लकडीमे लटक्याके  भी मारल्कै |
\v 	40	ओक्रहै परमेश्वर तेस्रादिनमे जिन्दा क्याके उठैल्कै आर ओक्रहै प्रकट करकै |
\v 	41	सभे आदमी नै मगर अपना जकरा परमेश्वरके साक्षीके रुपमे चुन्लकै आर ओकरा मृतकमेसे जिन्दा हैलके बाद हमेसब ओकर संगे खानपिन कैलिए |
\v 	42	ऊ हमरासीके जनतामे प्रचार करैले आर ओकर जिन्दा आर मर्लसीके न्यायकर्ता हुएले परमेश्वर द्वारा नियुक हैल व्यक्ति छै कहिके गवाही दिएले आज्ञा देले छै |
\v 	43	सभे अगमवक्तासब ओकर गवाही देले छै, कि ओकर उपरमे विश्वासकरेबाला सभेकोय ओकर नाम दुवारा पाप क्षमा पैतै |”
\v 	44	पत्रुस यी बात बोल्ते बोल्तेहै बचन सुनेबाला सभेके उपरमे पवित्रआत्मा उतरलै |
\v 	45	अन्यजातिसबके उपरमे भी  पवित्रआत्माके वरदान ढारल् देखीके पत्रुसके साथमे ऐल यहूदी विश्वासीसब आश्चर्यचकित  भेलै |
\v 	46	कहिनेकि अन्य भाषामे बोलिके उसब परमेश्वरके प्रशंसा कर्ते उसब सुन्लकै तब पत्रुस कहैल्कै |
\v 	47	ह्मरसीके जेरं पवित्रआत्मा पाबेबाला एकरासीके पानीके बप्तिस्मा हुएसे के मना करैले सक्तै ?
\v 	48	तब उ ओकरासीके येशू मसीहके नाममे बप्तिस्मा दहै कहिके  आज्ञा देल्कै तब उसब पत्रुसके कने दिन एथै रह कहिके अनुरोध कैल्कै |            
\c 11 
\p
\v 1 यहुदियामे भेल प्रेरित आर भाइसब अन्यजातिसब भी परमेश्वरके वचन ग्रहण कैल्कै छे कहिके सुन्लकै |
\v 	2	जब पत्रुस यरुशलेममे ऐलै तब खतना करेबालासिके दल ओकरासे एरं कहिके आलोचना कैल्कै ,
\v 	3	" खतना नैकरेबाला आदमीसिकते जैके ओकरसिके संगे तुहें कथिले खानपान कैल्ह ? "
\v 	4	तब पत्रुस ओकरासिके सभे चीजके व्याख्या दिए लाग्लै :
\v 	5	" हमे योप्पा सहरमे प्रार्थना कर्ते रहियै , आर ध्यानमग्न रहियै , तब एकटा तन्नाके जुगुर चार कोनामे पक्डीके निच्चा गिर्ते कुछु चीज हमे दर्शनमे देख्लियै आर ऊ हमर लगत ऐलै |
\v 	6	हमे बढियाँसे देख्लियै ते ओत्ते ओत्ते धर्तीके जानवर आर जंगली पशुसब , घिस्रेबाला जन्तु आर आकाशके चिडियासब देख्लियै |
\v 	7	हमरा एरं कहैल एकटा आवाज सुन्लियै , " पत्रुस उठ आर मारिके खो |"
\v 	8	" मगर हमे कह्लियै , नै प्रभु , कोनो अपवित्र या अशुद्ध चीज कहियो हमर मुखमे नैपड्लै छे |'
\v 	9	‘ मगर उ  आवाज दोसर  बेर स्वर्गसे हमरा कहैल्कै, ‘जे परमेश्वर शुद्ध कर्ले छै ओकरा तुहें अपवित्र नैकहिँए |
\v 	10	तीन बेर ओहिने भेलै, आर उ सभे फेर स्वर्गमहर चलगेलै |
\v 	11	“तखनिहै कैसरियासे हमरकते  पठैल तीन झन आदमीसब हमरसीके रहेबाला घरमे ऐलै |
\v 	12	कोनो झनझट नै मनिके ओकरसीके संगमे जैले पवित्रआत्मा कहैल्कै, आर यी छ झना भ्यासीके भी हमर संगमे ल्याके गेले रहियै, आर हमेसब उ आदमीके घरमे गेलिए |
\v 	13	ऊ हमरसीके बतैल्कै, कि एकटा स्वर्गदूत ओकर घरमे खडा भ्याके एरं कहिते उ देखल्कै, ‘योप्पामे आदमी पठ्याके पत्रुस कहेबाला सिमोनके बोलाबैले पठा |
\v 	14	ऊ तोरासीके बचन सुनैतैउ जकर दुवारा तुहेंसब उद्धार पैभै तुहें आर तोर सारा परिवार |’
\v 	15	जब हमे बोले लाग्लियै, तब शुरुमे हमरसीके उपरमे जेरं पवित्र आत्मा ऐले रहै ओहिने ओकरोसीके उपरमे ऐलै |
\v 	16	तब प्रभु कहैल उ बचन हमरा याद बेलै, यूहन्ना ते पानीसे बप्तिस्मा देल्कै, मगर पवित्रआत्मामे तोरसीके बप्तिस्मा हैतै |
\v 	17	प्रभु येशू मसीहमे विश्वास कर्ले पर, परमेश्वर हमरसीके जे वरदान देल्कै, ओकर्हैसीके उहे वरदान देलके बात परमेश्वरके रोकोबाला हमे के छिए |
\v 	18	यी बात सुन्लेके बाद उसब चुप भेलै, आर एरं कहिते उसब परमेश्वरके महिमा करल्कै, “आब ते परमेश्वर अन्यजातिसबके भी जीवनके लिए पश्चाताप देल छै |
\v 	19	स्टिफनके सम्बन्धमे शुरु हैल सतावाटके कारण सभेमहर छिरियैलसब आए क्क्रहै नै मगर खाली यहूदीसीके बचन प्रचार कर्ते फोनिके, साइप्रास आर एन्टीओखिया तक यात्रा करल्कै |
\v 	20	मगर ओकरसीके मध्येमे  कोय कोय साइप्रास आर कुरेनीके आदमीसब रहै | उसब अन्टीओखियामे आर आबीके ग्रीकसबके भी प्रभु येशू मसीहके प्रचार करल्कै |
\v 	21	प्रभुके बाहा ओकरसीके संगमे रहैके कारण  विश्वास करेबालाके बहुते संख्या प्रभु महर घुम्लै |
\v 	22	यी सुसमाचार यरुशलेममे रहैल मण्डलीके कानमे पुग्लै आर उसब वारनावासके एन्तिओखियामे  पठैल्कै 
\v 	23	ऊ ओते आबीके परमेश्वरके अनुग्रहके देखीके  खुशी भेलै, आर उसभैके सम्पूर्ण ह्रदयसे प्रभुप्रति विश्वासी रहैले प्रोत्साहन देल्कै |
\v 	24	कहिनेकि उ असल, पवित्र आत्मा आर विश्वाससे भरिपूर्ण हैल आदमी रहै | आदमीसीके बहुते समूह प्रभुमे थपल गेलै |
\v 	25	तब शाउल खोजैले  वारनावास टार्ससामे गेलै |
\v 	26	जब उ ओकरा मिल्लै तब ओकरा एन्तिओखियामे आनल्कै तब पुरा एक सालतक मण्डलीके आदमीसीके संगे उसब भटघात कर्ते रहैलै आर आदमीसीके बहुते समूहके शिक्षा देल्कै | चेलासब पहिले  एन्तीओखिया ऐलै |
\v 	27	ऊ समयमे कोय अगमवक्ता यरुशलेमसे  एन्तीओखिया ऐलै |
\v 	28	ओकरसीके मध्येमे अगाबस नाम हैल एकझन खडा भ्याके सारा संसारमे बड्का अनिकाल पडेबाला छै  कहिके पवित्र आत्मा दुवारा  भविष्यबाणी बोल्लै | ऊ अनिकाल क्लौडीयसके शासनकाल मे पडलै |
\v 	29	तब चेलासब सभेकोय आपन आपन औकात अनुसार यहुदियामे रहेबाला भाईसीके सहायताके लिए भेटी पठाबैके निश्चय  कैल्कै |
\v 	30	उसब अहिने कैल्कै आर वारनावास आर शाउलके हात दुवारा ओकरसीके भेटी एल्डरसीकते पठ्या देल्कै |
\c 12 
\p
\v 1 उसब दिनमे राजा हेरोद मण्डलीके कत्ना झनके उप्परमे कठोर अत्याचार करे लाग्लै |
\v 	2	ऊ यूहन्नाके बड्का भ्या याकुबके तलवार ल्याके मारल्कै |
\v 	3	यी काम से यहुदीसिके खुशी भेल देखिके पत्रुसके भी पक्डैके सुरसार कैल्कै | यी घटना अखमिरी रोटीके परवके समयमे भेलै रहे |
\v 	4	हेरोद पत्रुसके पक्डीके कारागारमे ध्यादेल्कै आर निस्तार परवके बाद ओकरा जनताके सामने आनैके बिचार करिके ओकर पहरा करैले सिपाहीके चारटा टोलीके जिम्मा लगा देल्कै |
\v 	5	एरंके पत्रुस कैदमे राख्ल गेलै , मगर ओकर लिए मण्डली परमेश्वरके बडा जोशके साथ् प्रार्थना कर्ते रहै |
\v 	6	हेरोद ओकरा बाहार निकालीके खोजैके राती , पत्रुस दीटा सिक्कड़ ल्याके बान्हीके दी झन सिपाहीके बीचमे सुत्ल रहै | सिपाहीसब भी कारागारके केबाडीके आगुमे खडा भ्याके पहरा देते रहै |
\v 	7	अचानक प्रभुके एकटा स्वर्गदुत ओत्ते देखा पड्लै ,आर कोठरीमे ज्योति चम्कलै | स्वर्गदुत पत्रुसके पांजरमे मैल्कै आर " जल्दी उठ " कहिके ओकरा जगैल्कै | तब सिक्कड़सब ओकर हाथसे खुलिके गिर्लै |
\v 	8	स्वर्गदुत ओकरा कहैल्कै , " कपडा लगा आर जुत्ता लगा |" तब ऊ ओहिने कैल्कै | ऊ ओकरा कहैल्कै , " चद्दर ओढिके हमर पाछु पाछु या |"
\v 	9	तब ऊ निक्लीके ओकर पाछु पाछु लाग्लै | स्वर्गदुतसे कैल काम सच्कोरे छै कहिके ओकरा पते नैचल्लै | मगर हमे दर्शन देखैछियै कहिके ऊ सोचल्कै |
\v 	10	जब पहिला आर दोसरा पहरा टोली नांघिके सहरमे ढुकेबाला लुहाके केबाड़मे पुग्लै , तब ऊ केबाड़ आप्नहैं ओकरसिके लिए खोल्ल गेलै आर उसब बाहार निक्लीके एकटा गल्लीके रस्ता भ्याके गेलै आर तुरुन्ते स्वर्गदुत ओकरा छोडिके गेलै |
\v 	11	जब पत्रुसके होश खुल्लै तब ऊ कहैल्कै , " आब हमरा सच्कोरे मालुम भेलै , कि प्रभु आपन दुत पठाके हेरोद राजाके हाथसे आर यहुदी सब जे करैले चाहते रहै ऊ सभैसे हमरा छुटकारा देल्कै |"
\v 	12	यी बात ओकरा मालुम भेलके बाद , ऊ मर्कुस कहैल ज्याबला यूहन्नाके म्या मरियमके घरमे गेलै ओत्ते बहुते झन जमा भ्याके प्रार्थना कर्ते रहै |
\v 	13	ऊ जब केबाड़ खट्खटैल्कै रोदा नामके नोकर्नी केबाड़ खोलैले ऐलै |
\v 	14	पत्रुसके आवाज चिन्हलके बाद ऊ खुशी भ्याके केबाड़े नैखोलिके भितर दौड़ते गेलै , " पत्रुस केबाडीमे खडा छै " कहिके खबर देल्कै |
\v 	15	मगर उसब ओकरा कहैल्कै , " तुहें पागल छैं |" मगर ओकर कहैल बात सच्चे छै कहिके ऊ जिद्दी कैल्कै | अब उसब कहैल्कै , " ऊ ओकर स्वर्गदुत हैतै शायद |"
\v 	16	मगर पत्रुस खटखटैते रह्लै | केबाड़ खोल्लके बाद ओकरा देखिके सभेको चकित भेलै |
\v 	17	ऊ " चुप हु " कहिके हाथसे इशारा कैल्कै आर प्रभु ओकरा केरंके कैदसे निकाल्लकै कहिके ओकरासिके बतैल्कै | यी बातके समाचार याकुब आर दोसर भाइसिके दिहैं कहिके ऊ बिदा भ्याके दोसरे जगहमे गेलै |
\v 	18	उजेत भेलके बाद पत्रुसके कि भेलै कहिके सिपाहीसिके बीचमे बड्का हलचल मच्लै |
\v 	19	हेरोद ओकरा खोजी करिके भी नैपैल के बाद , सिपाहीसिके जांच करिके ओकरासिके जान सजायके हुकुम कैल्कै | हेरोद यहुदियासे कैसरियामे जैके ओथै रह्लै |
\v 	20	हेरोद टुरोस आर सिदोनके आदमीसिके संगे बहुते नाराज भेल रहै | उसब एक दल भ्याके ओकर लगत ऐलै आर राजाके भितरिया कर्मचारीसे खुसामद करिके मिलापके लिए बिन्ती कैल्कै |कहिनेकी ओकरसिके देश अनाजके लिए राजाके देशमे निर्भर रहै |
\v 	21	तोक्ल दिनमे शाही पोशाक लगाके हेरोद ओकर सिंहासनमे बैठ्लै आर ओकरासिके ऊ भाषण देल्कै |
\v 	22	आदमीसब " यी ते ईश्वरके बोली छै , आदमीके नै " कहिके बोल्लै |
\v 	23	मगर परमेश्वरके महिमा नैदियैके कारण तख्निहैं प्रभुके एकटा स्वर्गदुत ओकरा प्रहार कैल्कै , आर खत्खतिया पिल्लु फरिके ऊ मर्लै |
\v 	24	मगर प्रभुके वचन फैल्लै आर बढ्ले गेलै |
\v 	25	बरनाबास आर शाउल आपन काम पुरा करिके यरुशलेमसे वापस ऐलै | ओकरसिके संगे मर्कुस भी गेलै |
\c 13 
\p
\v 1 एन्टीओखियाके मण्डलीमे अगमवक्तासब आर शिक्षकसब , अर्थात बरनाबास , काला कहेल ज्याबाला शिमियोन , कुरेनीके लुकियास , प्रान्तीय शासक हेरोदके दौडिया मनेन आर शाउल रहै |
\v 	2	उसब प्रभुके आराधना कर्ते रहै आर उपास रहै , तख्निहैं पवित्र आत्मा कहैल्कै , " हमर लिए शाउल आर बरनाबासके अलग कर , जे कामके लिए हमे ओकरासिके बोलैलियै छे |"
\v 	3	तब उपास आर प्रार्थना क्याके उसब ओकरसिके मथामे हाथ राखिके ओकरासिके बिदा देल्कै |
\v 	4	तब पवित्रआत्माके द्वारा पठैलके कारण उसब सिलुकियामे गेलै आर ओत्तेसे जहाजमे चढ़ीके साइप्रस महर गेलै 
\v 	5	सलामिसमे ऐलके बाद उसब यहुदीसिके सभाघरसिमे परमेश्वरके सुसमाचार प्रचार कैल्कै , ओकरासिके सहायता करैले यूहन्ना ओकरसिके संगे गेलै |
\v 	6	जब उसब सभे टापुके यात्रा करिके पाफोसमे पुग्लै पुग्लै , तब ओत्ते ओकरसिके भेट झुठा अगमवक्ता बार येशुसे ओकरसिके भेट भेलै |
\v 	7	ऊ जादुगर एकटा प्रान्तके शासक सर्गीयस पौलुससंगे रह्ते रहै | सर्गीयस पौलुस बुद्धिमान आदमी रहै | ऊ बर्नाबासके बोल्याके परमेश्वरके वचन सुनैके इच्छा कैल्कै |
\v 	8	मगर एलुमास जादुगर [ कहिनेकी ग्रीक भाषामे ओकर नामके मतलव इह्या छै ] सर्गीयस पौलुसके बिश्वाससे घुमाबैले खोजीके ओकरसिके सामना करे पड्लै |
\v 	9	मगर शाउल जकरा पावल भी कहैछै , पवित्र आत्मासे भरिके ओकर ओकर महर ध्यानसे देखल्कै ,
\v 	10	तुहें दियाबलसके बेटा , सभे धार्मिकताके दुश्मन , सारा छल आर दुष्टतासे भर्ल कि तुहें प्रभुके सोझ मार्गके टेढ करैले नै छोड्भैं ?
\v 	11	आब देख प्रभुके हाथ तोरापर पड्ल छौ आर तुहें कुछु समयतक सुरुजके उजेत नैदेखै जेरं अनराह भ्याजैभैं |" तब तख्निहैं कुहास आर अन्धकार ओकरा झांपल्कै , आर कोय ओकर हाथ पक्डिके ल्या जैते कि कहिके ऊ इन्हर उन्हर ज्या लाग्लै |
\v 	12	तब प्रान्तके शासक यी देखिके बिश्वास कैल्कै , कहिनेकी प्रभुके शिक्षामे ऊ चकित भ्यागेलै |
\v 	13	पावल आर ओकर साथीसब पाफोससे जहाज चढ़ीके पामफिलियाके पर्गामे पुग्लै आर यूहन्ना ओकरसिसे अलग भ्याके यरुशलेम वापस ऐलै |
\v 	14	मगर उसब पर्गासे निक्लीके पिसिदियाके एन्टीओखियामे ऐलै आर शबाथमे सभाघरमे जैके बैठ्लै |
\v 	15	तब व्यवस्था आर अगमवक्तासिके किताबसे पाठ पढ़लके बाद सभाघरके शासकसब ओकरसिके लगत एरं कहिके आदमी पठैल्कै, " हे भाइसब तोरसिके लगत आदमीसिके लिए अर्तीके कुछु वचन कह |" 
\v 	16	तब पावल खडा भ्याके हाथके हाथके इशारा करिके कहैल्कै, " हे इस्राएलके आदमीसब आर परमेश्वरके डर मानेबला आदमीसब सुन |
\v 	17	इस्राएल जातिके परमेश्वर हमरसिके पिता पुर्खासिके चुनिके मिश्रदेशमे रहैबख्तियाँ ओकरासिके महान बनैल्कै, आर आपन शक्तिशाली हाथसे ओकरासिके उटा देशसे निकालीके आनल्कै |
\v 	18	उजाडस्थानमे लगभग चालीस साल तक परमेश्वर ओकरसिके देखभाल कैल्कै |
\v 	19	तब ऊ कनान देशके सातटा जातके खतम करिके ओकरसिके देशके अधिकार लगभग चार स पचास साल तक ओकरासिके देल्कै |
\v 	20	" यी घटनाके बाद शमुएल अगमवक्ताके समयतक ऊ न्यायकर्तासिके देल्कै  
\v 	21	तकरबाद उसब राजा मांगल्कै , आर परमेश्वर बेन्यामीन कुलके कीशके बेटा शावलके चालीस सालतक ओकरसिके उपरमे राज्य करैले देल्कै |
\v 	22	परमेश्वर ओकरा हटाके दाउदके ओकर राजा हुऐले खडा कैल्कै | ओकर बिषयमे परमेश्वर गवाही द्याके कहैल्कै , " हमे यिशैके बेटा दाउदके हमर हृदय मुताबिकके आदमी पैलियै , जे हमर सभे इच्छा पुरा कर्तै |'
\v 	23	" इह्या आदमीके आबेबला सन्तानसे , ओकर प्रतिज्ञा बमोजिम , परमेश्वर इस्राएलके लिए एकटा मुक्तिदाता येशुके आनल्कै |
\v 	24	ओकर आबैसे पहिला यूहन्ना इस्राएलके सभे आदमीके पश्चातापके बप्तिष्माके प्रचार कैल्कै रहे |
\v 	25	यूहन्ना आपन काम खतम करैबख्तियाँ कहैल्कै रहे, " तुहेंसब कि सोचैछैं , हमे के छियै ? हमे ऊ नैछियै | मगर हमर बाद एक झन ऐ तै , जकर ट्यांगीके जुत्ता समेत भी खोलैके लायक भी हमे नैछियै |"
\v 	26	" हे अब्राहमके बंशके सन्तान , आर तोरसिके मध्ये परमेश्वरके डर मानेबाला हे भाइसब , आप्नेसिके लगत यी मुक्तिके सन्देस पठैल छै | 
\v 	27	कहिनेकी यरुशलेमके आदमीसब आर ओकरसिके शासकसब ओकरा नैचिन्हीके आर सभे शबाथमे पढ़ल अगमवक्तासिके वचन नैबुझिके ओकरा दण्डके आज्ञा द्याके उटा वचन पुरा कैल्कै | 
\v 	28	जान सजाय पाबैके कोनो कारण नै मिल्ले पर भी ओकरा मार्है पड़तै कहिके उसब पिलातससे बिन्ती कैल्कै ,
\v 	29	आर ओकर बिषयमे लिख्ल सभे बात उसब पुरा करिके उसब ओकरा लकडीसे निच्चा उतारिके सारामे राखल्कै |
\v 	30	मगर परमेश्वर ओकरा मुर्दासे जिन्दा बनैल्कै |
\v 	31	आपनसंगे गालीलसे यरुशलेममे आबेबलासिके लगत ऊ बहुते दिनतक देख्खा पड़ते रह्लै , आर उसब एखनतक जनताके बीचमे साक्षी छैबे करै |
\v 	32	" परमेश्वर पिता पुर्खासे कर्ल् यी प्रतिज्ञाके सुसमाचार हमेसब तोरसिके लगत आनैछिहौं | 
\v 	33	यानीकी , केरंके परमेश्वर येशुके जिन्दा करिके उठाके यी बात हमरासिके, ओकरसिके सन्तानके पुरा करिदेल्कै , जेरं दोसर भजनमे भी लिख्ल छै, ' तुहें हमर बेटा छैं , ऐज हमे तोरा जन्मैलियौ छे |'
\v 	34	ऊ मसीहके कहियो नैसडै जुगुर मुर्दासे जिन्दा कर्ल् बिषयमे एरं कहैल्कै छे ' हमे तोरासिके दाउदके देल पवित्र आर अटल आशिर्वाद देबौ |'
\v 	35	कहिनेकी दोसर जगह्मे भी लिख्ल छै , " तुहें आपन पवित्र जनके शरीर सडैले नैदेभ |'
\v 	36	" कहिनेकी ऊ आपन पुस्तामे परमेश्वरके उद्देश्य मुताबिक सेवा करिके मर्लके बाद ओकर बाप पुर्खासंगे दाउद गाड्ल गेलै , आर ओकर शरीर सडिके गेलै |
\v 	37	मगर जकरा परमेश्वर मुर्दासे जिन्दा बनैल्कै ओकर शरीर नैसड्लै |
\v 	38	" सेल्याके भाइसब, तोरासिके मालुम हौँ , कि इह्या आदमीके द्वारा तोरसिके पाप क्षमा हैछै कहिके घोषणा तोरासिके कैल छौं |
\v 	39	तुहें बिश्वास करेबला सभे कोय ओकरे द्वारा ही सभे चीजसे छुटकारा पैलह छे , जे छुट्कारा मोशाके व्यवस्थासे तोरसिके लिए सम्भव नैरहै |
\v 	40	सेल्याके होसियार रह, नैते अगमवक्ताके किताबमे लिख्ल बात तोरासिपर ऐतहौँ :
\v 	41	 हे निन्दा करेबलासब , देख आर चकित हु , आर नाश भ्याजो , कहिनेकी तोरसिके समयमे हमे एकटा काम कर्बौ , एरंको काम जकर बिषयमे कोय बयानो क्या देतौ ते तुहेंसब कहियो बिश्वास नैकर्बहैं ' |"
\v 	42	पावल आर बरनाबास सभाघरसे जैबख्तियाँ आबेबाला शबाथमे भी यी बातसब आदमीसबके सुना दै कहिके आदमीसब ओकरासे बिन्ती कैल्कै |
\v 	43	सभा बिसर्जन भेलके बाद बहुते यहुदीसब आर यहुदी मत मानेबाला भक्तसब पावल आर बरनाबासके पाछु लाग्लै आर उसब ओकरसिके संगे बोल्ते परमेश्वरके अनुग्रहमे रही रहैले आग्रह कैल्कै |
\v 	44	दोसर शबाथमे लगभग सारा सहर परमेश्वरके वचन सुनैले उल्टीके ऐलै |
\v 	45	भीडके देखिके , यहुदीसब पावलके कहैल बातके खण्डन कैल्कै , आर ओकर निन्दा कैल्कै |
\v 	46	मगर पावल आर बरनाबास साहास कयाके कहैल्कै, " परमेश्वरके वचन सबसे पहिला तोर्हैसिके सुनाना जरुरी रहै | तुहेंसब एकरा इन्कार करिके अप्नेआपके अनन्त जीवनके अयोग्य ठहरैल छे | हमेसब आब अन्यजातिसिकते जैबै |
\v 	47	कहिनेकी प्रभु हमरासिके एरंको ज्ञान देले छै, " धर्तीके अन्तिम छोर तक मुक्ति पुगाबैले हमे तोरासिके अन्यजातिसिके लिए ज्योति हुऐले नियुक्त कैलियौ छे '|"
\v 	48	जब अन्यजातिसब यी बात सुनल्कै उसब खुसी भेलै ,आर परमेश्वरके वचनके प्रसंसा कैल्कै आर अनन्त जीवनके लिए नियुक्त भेलसब बिश्वास कैल्कै |
\v 	49	प्रभुके वचन सभे इलाका महर फेल्लै |
\v 	50	मगर पावल आर बरनाबासके बिरुद्धमे यहुदीसब भक्त आर प्रतिष्ठित औरतसब आर सहरके प्रमुख प्रमुख आदमीसिके उकसैल्कै आर ओकरासिके आपन साँध सिमानासे बाहार भगा देल्कै |
\v 	51	मगर उसब ओकरसिके बिरुद्धमे आपन ट्यांगीके धुर झाडीके , आइकोनियनमे ऐलै |
\v 	52	चेलासब आनन्द आर पवित्र आत्मासे परिपूर्ण भेलै  |
\c 14 
\p
\v 1 तब आइकोनियामे उसब एकसाथ यहुदीसिके सभाघरमे ढुकिके एरंके बोल्लै , कि यहुदीसब आर ग्रीकसिके बड्का दल बिश्वास कैल्कै |
\v 	2	मगर बिश्वास नैकरेबला यहुदीसब अन्यजातिसिके भड़क्याके भाइसिके बिरोधमे ओकरसिके मन मोटा करिदेल्कै |
\v 	3	प्रभुके भरोसामे साहससे बोल्ते बहुते समय तक पावल आर बरनाबास ओत्ते रह्लै | प्रभु ओकरसिके हाथसे चिन्हसब आर अचम्मके कामसब कर्याके आपन अनुग्रहके वचनके गवाही देल्कै |
\v 	4	मगर सहरके आदमीसिमे फुट भेलै आर कोय यहुदी महर आर कोय प्रेरित महर भ्यागेलै |
\v 	5	अन्यजातिसब आर यहुदीसब दोनो ओकरसिके शासकसिके संगे मिलिके ओकरासिके सताबैले आर पत्थल ल्याके मारैले प्रयास कैल्कै |
\v 	6	उसब यी बात चाल पैल्कै आर लुकोनियाँ सहरसब , लुस्त्रा , डर्बी आर अगल बगलके जिल्ला दले भाग्ले गेलै , 
\v 	7	आर ओथै उसब सुसमाचार प्रचार कर्ते रहलै |
\v 	8	लुस्त्रा सहरमे ट्यांग नैचलाबेबाला एकटा आदमी बैठ्ल रहै | ऊ जन्मल नेंग्डा रहै, आर कहियो नैलर्ले रहै |
\v 	9	पावलके बोल्ते ऊ सुन्ते रहै | पावल ओकरा ध्यानसे देखल्कै , आर अच्छा हुऐके विश्वास छै देखिके |
\v 	10	जोरसे चिक्रीके कहैल्कै, " तोर ट्यांगीके भरमे सीधा खडा हु |" तब ऊ तुरुन्ते उठ्लै आर लरे लाग्लै |
\v 	11	जब पावलके कर्ल यी काम भीड देखल्कै , तब ऊ लुकोनियाके भाषामे जोरसे कहैल्कै, " देवसब आदमीके रुपमे हमरसिके लगत उतरिके ऐलै छे |"
\v 	12	उसब बरनाबासके जिउस देवता आर पावलके हर्मेस देवता कहे लाग्लै, कहिनेकी यीसब प्रमुख वक्ता रहै |
\v 	13	सहरके आगु महर रहैल जिउसके मन्दिरके पुजारी मूल कवाडीसीमे गरुसब आर फुल मालासब आनिके ओत्तेके आदमीसिके संगे  मिलिके बली पुजा करैके इच्छा कैल्कै |
\v 	14	मगर जब प्रेरितसब , बरनाबास आर पावल यी बात सुनल्कै , तब उसब आपन कपडा चिरिके जोरसे बोल्ते आदमीसिके बिचमे जैके एरं कहैल्कै, 
\v 	15	" आदमीसब तुहेंसब कथिले एरं काम करैछह ? हमुसब ते तोरेसिके जेरं दुखसुख भोगेबला आदमी छियै , आर तोरासिके यी बेकारके चीजसे जिन्दा परमेश्वर महर घुमाबैले सुसमाचार सुनाबैछियै , जे परमेश्वर स्वर्ग , धर्ती , समुन्दर आर एकरामे भेल सभे चीज बनैल्कै |
\v 	16	ऊ पहिलाके बित्ल पुस्तामे सभे जातिसिके आपन आपन रिती मुताबिक चलैले देल्कै |
\v 	17	तैपर भी ऊ अप्ने आपके गवाही बिना नैछोडल्कै , कहिनेकी ऊ भला करिके ऊ स्वर्गसे पानीके झडी आर फलवंत मौसम देल्कहौं आर तोरसिके हृदयके भोजन आर आनन्दसे सन्तुष्ट कैल्कहौं | 
\v 	18	यी बात कहिके उसब मुश्किलसे ओकरासिके बली पुजा चढाबैसे ऊ आदमीसिके रोकल्कै |
\v 	19	मगर कोनो कोनो यहुदीसब एन्टीओखिया आर आइकोनियासे ओत्ते ऐलै आर भीडके मनाके पावलके पत्थल बर्सैल्कै आर ऊ मरे पाबै कहिके सहरसे बाहार घिसियाके ल्यागेलै | 
\v 	20	मगर चेलासब ओकसिके अगल बगल खडा भेलै ऊ उठ्लै आर सहरके भितर ढुक्लै , आर एक दिन बाद बरनाबास संगे निक्लीके डर्बीमे गेलै |
\v 	21	उसब ऊ सहरमे सुसमाचार प्रचार क्याके बहुते चेलासब बनैल्कै , आर उसब लुस्त्रा , आइकोनिया आर एन्टीओखियामे घुम्लै |
\v 	22	चेलासिके आत्माके सुद्रिढ़ करैते ओकरासिके बिश्वासमे रहिरहैले अर्ती देल्कै आर बहुते कष्ट सहिके अपनासिके परमेश्वरके राज्यमे प्रवेश करे पडैछै कहिके ओकरासिके कहैल्कै |
\v 	23	जब उसबओकरसिके सभे मण्डलीमे एल्डरसब नियुक्त कैल्कै , तब प्रार्थना आर उपास सहित उसब आपन बिश्वास कर्ल प्रभुके जिम्मामे  सौंपी देल्कै | 
\v 	24	तकरबाद उसब पिसिदिया दले पामफिलियामे ऐलै |
\v 	25	पर्गामे वचन प्रचार कयाके उसब अटालियामे गेलै |
\v 	26	तब उसब ओत्तेसे समुन्दर यात्रा करिके एन्टीओखियामे गेलै , जते ओकरसिके पुरा कर्ल कामके लिए परमेश्वरके अनुग्रहमे ओकरासिके अर्पण कैल्कै रहे |
\v 	27	जब उसब एन्टीओखियामे ऐलै ,अब मण्डलीके जमा कर्याके , तब परमेश्वर ओकरसिके संगे कर्ल सभे कामके बयान कैल्कै , आर केरंके अन्यजातिसिके लिए बिश्वासके केवाड खोली देल्कै से बात सुनैल्कै | 
\v 	28	उसब चेलासिके संगे बहुते दिन रह्लै |
\c 15 
\p
\v 1 कोय आदमीसब यहुदियासे एन्टीओखियामे आबिके भाइसिके एरं शिक्षा दिए लाग्लै, " तुहेंसब मोशाके रितीअनुसार खतना नैहैभैं ते तोरसिके उद्दार नैहैतौ |" 
\v 	2	पावल आर बरनाबासके बहुते मतभेत आर बादबिवाद भेलके बाद , ओत्करो भाइसब पावल आर बरनाबास आर कत्ना झनके यी प्रश्नके फैसलाके लिए प्रेरिसब आर एल्डरसिकते यरुशलेम जैले नियुक्त कैल्कै |
\v 	3	मण्डलीके सदस्यसब ओकरासिके ओत्तेसे बिदा देल्कै |उसब फोनिके आर सामरिया द्याके जैबख्तियाँ अन्यजातिसब प्रभुके ग्रहण कर्ल बात ओकरासिके सविस्तार सुनैल्कै | यी खबरसे ओत्करो भाइसब खुबे आनन्दित भेलै |
\v 	4	जब उसब यरुशलेम ऐलै , तब ओकरासिके मण्डली , प्रेरित आर एल्डरसब स्वागत कैल्कै | परमेश्वर ओकरसिके संगे कैल सभे बातके प्रतिवेदन उसब ओत्ते देल्कै |
\v 	5	तब फरिसी दलके कत्ना झन बिश्वास करेबालासब खडा भ्याके कहैल्कै, " अन्यजातिसिके खतना होना आर ओकरासिके मोशाके व्यवस्था पालन करैके आज्ञा देना जरुरी छै |"
\v 	6	यी बिषयमे सोचविचार करैले प्रेरितसब आर एल्डरसब जमा भेलै |
\v 	7	बहुते बहस भेलके बाद पत्रुस खडा भ्याके ओकरासिके कहैल्कै," भाइसब , तोरासिके मालुमे छौं , शुरुके दिनसिमे केरंके परमेश्वर हमर मुख्से अन्यजातिसब सुसमाचारके वचन सुनै आर बिश्वास करै कहिके तोरसिके बिचसे हमरा चुन्लकै | 
\v 	8	हृदयके बात जानेवाला परमेश्वर ओक्रहौसिके भी हम्रेसिके जेरं पवित्र आत्मा द्याके ओकरासिके स्वीकार कैल बात देखैल्कै |
\v 	9	ऊ ओकरासिमे आर हमरासिके बिचमे कोनो भेदभाव नैराखल्कै , मगर ओकरसिके हृदय बिश्वासद्वारा शुद्ध बनैल्कै |
\v 	10	सेल्याके चेलासिके कन्हामे यी जुवा राखीके कहिने परमेश्वरके परिक्षा करैछ ? यी जुवा नैते हमरसिके पिता पुर्खासब नैते हमेसब उठाबे सक्लियै |
\v 	11	मगर हमेसब बिश्वास करैछियै , कि प्रभु येशुके अनुग्रहसे हमेसब उद्दार पैलियै छे , जेरंके उहोसब भी पैल्कै छे |"
\v 	12	तब सभामे सभेकोय चुप रहलै , आर अन्यजातिके बीचमे परमेश्वर ओकरसिके द्वारा केरं चिन्हसब आर आश्चर्यकर्मसब कर्ले रहै ओकर बयान बरनाबास आर पावल कैल्कै | उसब यी बयान सुनल्कै |
\v 	13	ओकरसिके बोल्ल भेलके बाद याकुब एरं कहैल्कै, " भाइसब हमर बात सुन |"
\v 	14	परमेश्वर आप्ने नामके लिए अन्यजातिसबसे एकटा जाति छानैले कृपा कर्ले छै कहिके सिमोन बतैल्कै छे |
\v 	15	इह्या बातसे अगमवक्ताके बचन भी मिलैछै , जेरं लिख्ल छै ,
\v 	16	 यी बातके बाद हमे घुम्बै , आर दाउदके टुट्ल बासस्थान हमे फेर बनैबै , ओकर भग्नावशेस हमे फेर बनैबै , ओकरा खडा कर्बै ,
\v 	17	आर बाँकी आदमीसब परमप्रभुके खोजे सकै , आर सभे अन्यजातिसब भी , जेसब हमर नामके द्वारा बोलैल छै ,
\v 	18	यी बात परमप्रभु कहैछै , जे प्राचीन समयसे यी बातसब जनाउ देल्कै छे , जे बात सृष्टीके शुरुसे बतैल छै |'
\v 	19	" सेल्याके हमर फैसला यी छै , परमेश्वर महर आबेबला अन्यजातिसिके अपनासब दुख नैदह ,
\v 	20	मगर ओकरासिके यी बात लिखि दैछियै , उसब मुर्तिपुजाके अशुद्धतासे अलग रहक , व्यभिचारसे , घैंच मोचारिके मार्ल पशुके मासुसे आर खुनसे अलग रहक |
\v 	21	कहिनेकी पहिलहैके पुस्तासे सहरे पाछु मोशाके व्यवस्थाके प्रचार हैछै , कहिनेकी सभे शबाथमे सभे सभाघरमे पढ़ल जैछै |"
\v 	22	तब प्रेरितसब , एल्डरसब आर सारा मण्डली मिलिके आपन बीचसे कुछु आदमीसिके चुनिके पावल आर बरनाबास संगे एन्टीओखियामे पठाबैले उचित सोचल्कै , आर भाइसबमे से प्रमुख आदमीसब ,यहूदा क्हेल ज्याबाला बरसाबास आर सिलासके चुनल्कै ,
\v 	23	आर ओकर सिके संगे यी चिठ्ठी पठैल्कै : एन्टीओखिया , सिरिया आर किलिकियामे रहेबला अन्यजाति विश्वासी भाइसिके , प्रेरितसब आर एल्डरसिके अभिवादन |
\v 	24	हमेसब सुन्लियै छे कि , हमरसिके बीचमे कोय कोय आदमीसब हमरसिके आदेश बिना ही तोरसिके मन अस्थिर बनाके तोरासिके कत्ना बातसे दुख देल्कहौं छे |
\v 	25	सेल्याके हमरसिके सर्वसम्मतिसे कैल निर्णयके मुताबिक क्याझन आदमीसिके चुनिके ओकरासिके हमरसिके प्रिय बरनाबास आर पावलके संगमे तोरसिकते पठाबैले हमरासिके उचित लाग्लै |
\v 	26	यी आदमीसब एरं छै , जे हमरसिके प्रभु येशुके खातिर आपन प्राण जोखिममे डाल्ल्कै छे |
\v 	27	सेल्याके हमेसब यहूदा आर सिलासके पठैलियै छे | उहोसब उसब बातसब आप्ने मुखसे बतैतहौँ |
\v 	28	कहिनेकी पवित्र आत्मा आर हमरासिके उचित लाग्लै , कि यी जरुरी बातके सिवाय आरहौ बेसी बोझ तोरासिके नैलाद्ना चाही |
\v 	29	तुहेंसब मुर्तिके चढ़ैल चीज , खुन , घैंच मोचारिके मार्ल जानवरके मासु आर व्यभिचारसे अलग रह | यी बातसिसे अलग रह्भ ते अच्छा हैतहौं | बिदा |"
\v 	30	बिदाबारी भ्याके उसब एन्टीओखियामे ऐलै आर समुदायके एक्केसंगे जमा कर्याके उटा चिठ्ठी देल्कै |
\v 	31	चिठ्ठीमे भेल अर्तीके बात सुनिके उसब खुसी भेलै |
\v 	32	यहूदा आर सिलास आप्नहैं भी अगमवक्ता हुऐके कारणसे भाइसिके बहुते वचनसिसे अर्ती द्याके ओकरासिके मजबुत बनैल्कै |
\v 	33	उसब कुछु दिनतक ओत्ते रहेलके बाद , ओत्करो भाइसब ओकरासिके पठाबेबालासिकते शुभेक्षासहित बिदा द्याके पठैल्कै |
\v 	34	[  मगर सिलासके ओथै रहना ठिक लाग्लै |]
\v 	35	पावल आर बरनाबास शिक्षा देते आर प्रभुके वचन प्रचार कर्ते आर्हौ बहुते झनके संगे एन्टीओखियामे रह्लै |
\v 	36	कुछु दिनके बाद पावल बरनाबासके कहैल्कै, " या , जे जे सहरमे प्रभुके बचन अप्नासब प्रचार कैलियै रहे उटा सहरसिमे घुमिके जैके भाइसिके भेट करियै आर उसब केरं छै देखियै |"
\v 	37	बरनाबास मर्कुस नामके यूहन्नाके ओकरसिके संगे लजाबैले इच्छा कैल्कै |
\v 	38	मगर पावल मर्कुसके आपनसंगे लजाबैले ठिक नैसम्झल्कै , कहिनेकी उसब पामफिलियासे ओकरासिसे छुटिके गेलै रहे , आर ओकरसिके संगे काममे नैगेलै रहे |
\v 	39	ओकरसिके बिचमे एतना बड्का मतभेद भेलै , कि उसब एक दोसरसे अलग भेलै , आर बरनाबास मर्कुसके ल्याके साइप्रस महर गेलै |
\v 	40	मगर पावल सिलासके चुनल्कै , आर भाइ सबसे परमेश्वरके अनुग्रहमे अर्पण भ्याके बिदा भेलै |
\v 	41	मण्डलीसिके मजबुत बनैते ऊ सिरिया आर किलिकियाके भ्रमण कैल्कै |
\c 16 
\p
\v 1 पावल डर्बी आर लुस्त्रामे भी ऐलै | ओत्ते तिमोथी नामके एकटा चेला रहै | ऊ एकटा विश्वासी यहुदी औरतके बेटा रहै , मगर ओकर बाप ग्रीक रहै |
\v 	2	लुस्त्रा आर आइकोनियनमे भाइसिके बिचमे ओकर नाम चल्ल रहै |
\v 	3	ओकरा पावल आपन संगमे लाजाबैके इच्छा कैल्कै | उटा जगहमे रहेबला यहुदीसिके कारणसे पावल ओकरा लजाके खतना कैल्कै | कहिनेकी ओकर बाप ग्रीक रहै कहिके सभैके मालुम रहै |
\v 	4	उसब सहरसबके रस्ता भ्याके जैबेरियाँ यरुशलेमके प्रेरितसब आर एल्डरसिके कैल यी निर्णयसब पालन करिहैं कहिके सुन्या देल्कै |
\v 	5	एरंके मण्डलीसब बिश्वासमे मजबुत हैते आर संख्यामे हरेक दिन बढ़ते गेलै |
\v 	6	पवित्र आत्मा द्वारा एसियामे बचन प्रचार करैले मनाही हुऐके कारणसे उसब फ्रिगिया आर गलातियाके इलाकासब भ्याके गेलै |
\v 	7	माइसियाके सिमानामे ऐलके बाद उसब बिथानिया महर जैके निर्णय कैल्कै | मगर येशुके आत्मा ओकरासिके जैले नैदेल्कै |
\v 	8	तब माइसिया भ्याके उसब त्रोआसमे गेलै | 
\v 	9	राती पावलके एकटा दर्शन मिल्लै - माकेडोनियाके एकटा आदमी खडा भ्याके ओकरा बिन्ती कर्ते रहै , " माकेडोनिया आब आर हमरासिके मद्दत कर |"
\v 	10	जब ऊ यी दर्शन पैल्कै , तुरुन्ते हमेसब माकेडोनिया जैले तैयार भेलियै | हमेसब यी निश्चय कैलियै , कि ओकरासिके सुसमाचार प्रचार करैले परमेश्वर हमरासिके बोलैल्कै रहे |
\v 	11	तब हमे सब त्रोआससे जहाज चढ़ीके सोझे सामोथ्रोके महर गेलियै , आर एकदिनके बाद नियापोलिसमे पुग्लियै ,
\v 	12	आर ओत्तेसे फिलिप्पीमे ऐलियै , जे माकेडोनियाके प्रमुख सहर आर रोमी उपनिवेस भी छै | हमेसब उटा सहरमे कुछु दिन रह्लियै |
\v 	13	तब शबाथ दिनमे सहरके केबाड़ द्याके नदी किनारमे गेलियै , कहिनेकी ओत्ते प्रार्थना करैके जगह छै कहिके हमेसब अनुमान लगैलियै रहे आर ओत्ते हमेसब बैठ्लियै आर जमा भेल औरत सिसे बातचित करे लाग्लियै |
\v 	14	तब थिआटिरा सहरके निवासी , बैगन रंगके कपडाके ब्यापार करेबला लिडिया नामके एकटा इश्वरभक्त औरत हमरसिके बचन सुनल्कै | पावलके कहैल बात ध्यानसे सुनै कहिके प्रभु ओकर हृदय खोली देल्कै |
\v 	15	जब ओकर आर ओकर घरके सभैके बप्तिष्मा भेलै , तब ऊ हमरासिके बिन्ती कैल्कै " अगर तुहेंसब हमरा प्रभुके बिश्वासिनी सोचैछह ते हमर घरमे आबिके रह |"आर ऊ हमरासिके कर लगैल्कै |
\v 	16	जब हमेसब प्रार्थना करेबला जगहमे जैते रहियै , तब जोखना देखेबाला आत्मा भेल एकटा कमारी लड्कीसे हमरसिके भेट भेलै , जे जोखना देखिके आपन मालिक सिके लिए बहुते कमाइ क्या देते रहै |
\v 	17	ऊ पावल आर हमरसिके पाछु पाछु लाग्लै , आर एरं कहिके चिकर्लै , " यी आदमीसब सर्वोच्च परमेश्वरके सेवकसब छै | यीसब तोरासिके मुक्तिके रस्ताके घोषणा करैछौ |"
\v 	18	ऊ बहुते दिनतक अहिने कर्ते रह्लै | तब पावल झर्क मानिके फटाकसे पाछु महर घुमिके ऊ दुष्टात्माके कहैल्कै, " येशु मसीहके नामसे हमे तोरा ओकरासे निक्लैके आज्ञा दैछियौ |" तब ऊ दुष्टात्मा तख्निहैं ओकरासे निक्ली गेलै |  
\v 	19	मगर ओकर मालिकसब ओकरसिके कमाइके आशा विफल भेल देखिके पावल आर सिलासके पक्डीके बजारके चौकमे टान्ते शासकसिकते ल्यागेलै |
\v 	20	आर ओकरासिके सहरके हाकिमसिकते आनिके कहैल्कै ," यी आदमीसब यहुदी छै , यीसब हमरसिके सहरमे गोलमाल करैछै |
\v 	21	यीसब एरं एरं नियमसब सिखाबैछै जे बात हमे रोमीसिके ग्रहण करना आर पालन करना न्यायसंगत नैछै |"
\v 	22	अब भीडसब मिलिके ओकरसिपर आक्रमण कैल्कै | सहरके हाकिमसब ओकरसिके कपडा चिरिके फेकिदेल्कै ,आर ओकरासिके छडी लगाबैके आज्ञा देल्कै |
\v 	23	उसब ओकरासिके बहुते छडी लागैलके बाद ओकरासिके कैदमे ध्यादेल्कै , आर कारागारके हाकिमके एकरासिपर कडा निगरानी करैके आज्ञा देल्कै |
\v 	24	एरंको हुकुम पाबिके ऊ ओकरासिके कारागारके भितर भागमे लजाके ओकरसिके ट्यांगीमे ठिंगुर लग्याके राखी देल्कै |
\v 	25	आर आधा रातमे पावल आर सिलास प्रार्थना कर्ते परमेश्वरके भजन गैते रहै आर दोसर कैदीसब से भजन सुन्ते रहै |
\v 	26	तब अचानक एकटा बड्का भूकम्प गेलै , आर कारागारके जगसब हिल्लै आर तुरुन्ते सभे केबाड़सब खुल्लै आर सभैके बन्धनसब खुल्लै |
\v 	27	कारागारके हाकिम निनसी जाग्लै आर कारागारके केबाड़सब उघर्ल देखिके कैदीसब सभेको भागी गेलै कहिके ऊ आपन हत्या करैके विचारसे आपन तलवार निकाल्लकै |
\v 	28	मगर पावल जोरसे एरं कहिके बोल्लै , " तुहें अप्ने आपके कोनो नोक्सानी नैकर , कहिनेकी हमेसब सभेको एथै छियै |"
\v 	29	तब उजेत मांगीके फान्हीके ऊ भितर ऐलै आर डरसे पावल आर सिलासके आगु गोड लागल्कै |
\v 	30	ओकरा सिके बहार आनिके ऊ ओकरासिके कहैल्कै , " उद्दार पाबैले हमरा कि करे पड़तै ? "
\v 	31	तब उसब कहैल्कै, " प्रभु येशु मसीहमे बिश्वास कर , आर तुहें उद्दार पैभ - तुहें आर तोर परिवार |"
\v 	32	उसब ओकरा आर ओकर घरमे भेल सभैके प्रभुके बचन सुनैल्कै |
\v 	33	तब रातिहैं ऊ ओकरासिके लजाके घाव धोय देल्कै | अब ऊ आर ओकर सभे घरपरिवार तुरुन्ते बप्तिष्मा लेल्कै |
\v 	34	तकरबाद ओकरासिके घरमे आनिके ओकरसिके आगुमे भोजन राखी देल्कै आर परमेश्वरमे बिश्वास कैल्कै कहिके ओकर सभे परिवारसंगे ऊ आनन्दित भेलै |
\v 	35	मगर भोर भेलके बाद सहरके हाकिमसब सिपाहीसिके यी आदेश द्याके पठैल्कै, " ऊ आदमीसिके छोडी दहैं |"
\v 	36	तब कारागारके हाकिम ओकरासिके यी बात सुनैल्कै, " सहरके हाकिमसब तोरासिके छोडी दिए कहैल्कै छे | सेल्याके आब निक्लीके शान्तीसे जा |"
\v 	37	मगर पावल ओकरासिके कहैल्कै, " हमेसब रोमी नागरिकके दोषी ही नैठह्राके उसब आदमीसिके आगुमे मारल्कै आर कारागारमे ध्या देल्कै , आर आब हमरासिके गुप्तमे निकाले खोजैछै ? यी नै हुए सकैछै | उसब आप्नहैं आबक आर हमरासिके निकालीके ल्याजाक |"
\v 	38	ऊ सिपाहीसब हाकिमसिके यी बात सुनैल्कै | उसब ते रोमी नागरिक छै कह्ल सुनिके उसब डरैलै |
\v 	39	उसब आबिके ओकरसिके संगे माफी मांगल्कै , आर ओकरासिके बहार ल्यागेलै आर सहर छोडिके जैले अनुरोध कैल्कै |
\v 	40	उसब कारागारसे बाहार निक्लीके लिडियाके घरमे गेलै आर भाइसिके संगे भेटघाट करिके ओकरासिके उत्साह द्याके बिदा भेलै |
\c 17 
\p
\v 1 पावल आर सिलास अम्फिपोलिस आर अपोल्लोनियाके रस्ता द्याके थेसलोनिकीमे ऐलै | ओत्ते यहुदीसिके एकटा सभाघर रहै |
\v 	2	पावल आपन आदत मुताबिक ओकरसि लगत भितर गेलै , आर तीन हप्तातक ओकरसिके संगे धर्मशास्त्रमे बहस कर्ते रहलै | 
\v 	3	" मसीहके दुख जरुर भोग्ना रहै आर मुर्दासे जिन्दा होना रहै , आर इह्या येशु , जकर सुसमाचार हमेसब तोरासिके सुनाबैछिहौं , उह्या मसीह छै "  कहिके अर्थ खोलिके प्रमाणित क्या देल्कै | 
\v 	4	ओकरासिमेसे क्याझन बिश्वास करिके पावल आर सिलास महर लाग्लै | बड्का संख्यामे इश्वरभक्त ग्रीकसब आर कतनाझन प्रमुख महिलासब भी लाग्ल रहै |
\v 	5	मगर डाहासे भरिके यहुदीसब बजारमे बदमाससी जमा करिके हुल उठाके सहरमे खैला बैला मचाबे लाग्लै , आर यासोनके घरमे हमला करिके पावल आर सिलासके जनताके सामने आनैले खोजल्कै |
\v 	6	ओकरासिके जब नैपैल्कै , उसब यासोन आर कोनो कोनो भाइसिके सहरके शासकसिकते एरं कहते घिसियैते ल्यागेलै , " संसारके उलटपुलट करेबला आदमीसब एथौ ऐल छै | 
\v 	7	यीसब यासोनके मैज्मान भेल छै , आर उसब सभेको येशु नामके दोस्रे राजा छै कहिके कैसरके बिरुद्धमे काम करैछै |"
\v 	8	यी बात सुनिके आदमीसब आर सहरके आदमीसब औक्तैलै |
\v 	9	उसब यासोन आर ओकर संगमे भेल बाँकी आदमीसिके धरौटी ल्याके छोडीदेल्कै |
\v 	10	भाइसब तुरुन्ते पावल आर सिलासके रातिए बेरिया पठादेल्कै , आर जब उसब ओत्ते पुग्लै तब उसब यहुदीसिके सभाघरमे गेलै |
\v 	11	एत्करो यहुदीसब थेसलोनिकीके यहुदीसिसे बेसी भला रहै | कहिनेकी यीसब पुरा उत्साहके साथ बचन ग्रहण कैल्कै आर यी बातसब ठिके एरं छै कि नैछै कहिके सभेदिन धर्मशास्त्र छानबिन करै |
\v 	12	सेल्याके एकरासिमेसे बहुते झन , संगहै संग बड्का घरानाके ग्रीक महिलासब आर पुरुषसब भी बिश्वास कैल्कै |
\v 	13	मगर जब पावलके द्वारा परमेश्वरके बचन बेरियामे प्रचार हैछै कहिके थेसलोनिकीके यहुदीसिके मालुम भेलै , तब उसब ओत्ते भी भीडसिके उक्साबैले चल ऐलै |
\v 	14	तब भाइसब पावलके तुरुन्ते समुन्दरके उपार पठादेल्कै | मगर सिलास आर तिमोथी ओथै रह्लै |
\v 	15	पावलके पुगाबे ज्याबालासब ओकरा एथेन्सतक आनल्कै | सिलास आर तिमोथी जतना जल्दी ओकर लगत आबे पड़तै कहिके आज्ञा पाबिके उसब ऐलै |
\v 	16	पावल ओकरासिके एथेन्समे जब इन्तिजार कर्ते रहै , उटा सहरके मुर्तीए मुर्तीसे भर्ल देखिके ओकर आत्मा ओकर भितरमे ब्याकुल भेलै | 
\v 	17	सेल्याके ऊ यहुदीसब आर इश्वरभक्त जनसिके संगे सभाघरमे , आर मिल्ल सभे आदमीसे बजारमे सभे दिन तर्क करै |
\v 	18	इपिक्युरी आर स्तोइकी दार्शनिकसबमे से भी कतना झन ओकरसे बादबिवाद कैल्कै | उसब कतना झन कहैल्कै , " यी बक बकिया कि कहैछै ? आर्सब आदमी कहैल्कै , " आर कोनो बिदेशी देव देवताके प्रचार करेबला जेरं लागैछै |" कहिनेकी ऊ येशु आर मुर्दासे जिन्दा हुएबाला बातके प्रचार कर्ते रहै |
\v 	19	तब उसब ओकरा अरियोपागासमे ल्यागेलै आर पुछल्कै, " तोर सिखैले यी नया शिक्षा कि छै , कि हमेसब जाने सकैछियै  ?
\v 	20	कहिनेकी तुहें हमरसिके कानमे नया बात सुनाबैछ | सेल्याके यी बातके मतलव कि छै से हमे सब जानैले चाहैछियै |"
\v 	21	सब एथेनीसब आर बिदेशीसब नया नया बात सुनैले आर कहैले सिवाय आपन समय आर कोनो बातमे नैबितैते रहै |
\v 	22	पावल अरिओपागके बीचमे खडा भ्याके कहैल्कै, " एथेन्सके आदमीसब , तोरासिके हमे सभे चीजमे बहुते धर्मानुरागी देखैछिहौं ,
\v 	23	कहिनेकी हमे घुमफिर करैबेरियाँ तोरसिके पुजा करेबला चीजसब देख्लियै | हमे एरंको बेदी भी देख्लियै ,जकरामे " अज्ञात देवताके लिए " कहिके लिख्ल रहै | सेल्याके जकरा तुहेंसब नैजानिके पुजैछह , ओकरा हमे तोरसिके बिचमे घोषणा करैछियै |
\v 	24	" परमेश्वर, जे संसार आर ओकरामे भेल यावत चीजसब बनैल्कै , ऊ स्वर्ग आर धर्तीके प्रभु हुऐके कारणसे हाथसे बनैल मन्दिरमे ऊ बास नैकरैछै ,
\v 	25	ओकरा कोनो चीजके जरुरत पडै जुगुर आदमीके हाथसे ओकर सेवा हुए पड्तै कहिके नैसोच | कहिनेकी उहा सभैके जीवन , सास आर सभे चीज दैछै | 
\v 	26	ऊ एकटा आदमीसे सारा धर्तीमे बास करैले आदमीके हरेक जाति बनैल्कै | ओकरसिके निवासके समय आर सिमा भी तोकिदेल्कै ,
\v 	27	उसब परमेश्वरके खोजै , शायद उसब हथर पथर क्याके ओकरा पैतै कि कहिके यी आशामे एरं कैल गेलै | तय्योपर ऊ अपनासब हरेकसे दुर नैछै |
\v 	28	कहिनेकी " अपनासब ओकरामे जियैछियै , आर ओकरामे चहल पहल करैछियै आर ओकरामे हमरसिके अस्तित्व छै |"तोरसिके आप्ने कवीसब भी कहैल्कै छे |' अप्नासब निश्चय भी ओकर सन्तान छियै |'
\v 	29	" तब अप्नासब परमेश्वरके सन्तान हुऐके कारणसे , परमेश्वर सोना , चाँदी या पत्थर जुगुर छै कहिके अपनासिके नैसोचना चाही - यीसब आदमीके कला आर कल्पनाके प्रतिरुप खाली छै |
\v 	30	एरंको अज्ञानताके समयके परमेश्वर ध्यान नैदेल्कै , मगर आब सभे जगहमे सभे आदमीसिके पश्चाताप करैके आज्ञा दैछै |
\v 	31	कहिनेकी ऊ एकदिन तोकी देल्कै छे , जे दिन ऊ आपन नियुक्त कैल एकटा आदमीके द्वारा धार्मिकतामे संसारके इन्साफ कर्तै | ओकरा मुर्दासे जिन्दा बनाके ऊ सभे आदमी सिके एकर प्रमाण देल्कै छे |"
\v 	32	जब उसब मुर्दासे जिन्दा हुएबाला बात सुनल्कै , तब कोय कोय गिल्ला कैल्कै | मगर आर्सब कहैल्कै , " हमेसब फेर यी बिषयमे तोर बात सुन्बौ " 
\v 	33	तकरबाद पावल ओकरसिके बीचसे गेलै |
\v 	34	मगर कोय आदमीसब ओकर पाछु लाग्लै , आर बिश्वास कैल्कै | ओकरसिमेसी अरियोपागासके डिउनिसियस , दामारिस नाम भेल एकटा औरत आर दोसरसब भी रहै |
\c 18 
\p
\v 1 तकरबाद ऊ एथेन्ससे बिदा भ्याके कोरिन्थमे गेलै |
\v 	2	ऊ पोंटस निवासी अकिलास नामके एकझन यहुदीके भेट कैल्कै | ऊ आपन पत्नी अकिलासके संगे इटालियासे ऐलै रहे , कहिनेकी सम्राट क्लौडियस सभे यहुदीसिके रोमसे निक्लीके जैले आज्ञा देल्कै रहे | पावल ओकरासिके भेट करैले गेलै | 
\v 	3	एक्के पेशाके हुऐके कारणसे उहो ओकरेसिके संगे रहलै आर काम कैल्कै | कहिनेकी ओकरसिके पेशा पाल बनाबेबाला रहै |
\v 	4	हरेक शबाथमे ऊ सभाघरमे बहस करै आर यहुदी आर ग्रीकसिके बुझाबैके कोशीस करै |
\v 	5	जब सिलास आर तिमोथी माकेडोनियासे ऐलै , पावल बचनके प्रचारमे व्यस्त रहै आर यहुदीसिके येशु ही मसीह छै कहिके ऊ शिक्षा देते रहै |
\v 	6	मगर जब उसब ओकर बिरोध करिके निन्दा करे लाग्लै , तब ऊ आपन कपडा झाडीके ओकरासिके कहैल्कै, " तोरसिके खुन तोरेसिके मथामे पडौ , हमे निर्दोष छियै | ऐजके बाद हमे अन्यजातिसिकते जैबै |" 
\v 	7	तब ऊ ओत्तेसे परमेश्वरके भक्ती करेबला तितस युस्तसके घरमे गेलै | ओकर घर सभाघरके बगलमे रहै |
\v 	8	सभाघरके शासक क्रिस्पस सपरिवार प्रभुमे बिश्वास कैल्कै , आर कोरिन्थीमे से भी बहुते झन पावलके बचन सुनिके बिश्वास कैल्कै आर बप्तिष्मा लेल्कै |
\v 	9	एक रात दर्शनमे प्रभु पावलके कहैल्कै , " नैडरा , मगर बोल्ते जो , आर चुप नै हु ,
\v 	10	कहिनेकी हमे तोर साथमे छियौ आर कोय तोरा आक्रमण करिके तोर हानी करे नैसक्तौ , कहिनेकी यी सहरमे हमर बहुते आदमीसब छै |"
\v 	11	तब परमेश्वरके बचन सिखैते पावल एक साल छ महिनातक ओकरसिके संगे रहलै |
\v 	12	जब गलियोन अखैयाके शासक भेलै , तब यहुदीसब एक्के मतके भ्याके पावलपर आक्रमण कैल्कै , आर ओकरा अदालतमे आनल्कै ,
\v 	13	आर एरं कहैल्कै, " यी आदमी व्यवस्थाके बिरोधमे परमेश्वरके आराधना करैले आदमीसिके सिखाबैछै |"
\v 	14	जब पावल बोल्तहैं रहै , तब गलियोन ऊ यहुदीसिके कहैल्कै, " यहुदीसब , अगर सच्चे यी कोनो अन्याय या दुष्ट अपराधके बात हैतियै ते हमरा तोर सिके बात सुन्ना उचित हैतियै |
\v 	15	मगर शब्दसब , नामसब आर तोरसिके आप्ने व्यवस्थाके बात हुऐके  कारणसे तुहेंसब आप्नहैं बिचार कर | हमे एरंको बातसिके इन्साफ करैले इन्कार करैछियौ |"
\v 	16	तब उसब ओकरा अदालतसे भगा देल्कै |
\v 	17	तब उसब सभेको सभाघरके शासक सोस्थेनेसके पक्डीके अदालतके सामनेमे पिटल्कै | मगर गलियोन यीसब बातके कोनो मत्लबे नैराखल्कै |
\v 	18	तकरबाद पावल बहुते दिनतक ओत्ते रहलै | भाइसिके संगे बिदा भ्याके ऊ जहाजमे सिरिया गेलै | ओकरसंगे अकिलास आर प्रिस्कीला भी रहै | कोनो कबुलाके करारमे ऊ किंक्रियामे आपन केशके मुण्डन कैल्कै |
\v 	19	उसब एफिससमे ऐलै आर पावल ओकरासिके ओथै छोडिदेल्कै ,आर अपना एकटा सभाघरमे ढुकिके यहुदीसिके संगे बहस करे लाग्लै |
\v 	20	तब उसब ओकरा आर्हौ कुछु दिन रहैले बिन्ती कैल्कै ते ऊ इन्कार कैल्कै |
\v 	21	ओकर सिके संगे बिदा हुऐबख्तियाँ ऊ ओकरासिके कहैल्कै , " परमेश्वरके इच्छा हैतै ते हमे फेर वापस तोर्सिकते ऐबौ |"तब ऊ जहाजमे चढ़ीके एफिसससे गेलै |
\v 	22	जब ऊ कैसरियामे उतर्लै तब उप्पर आबिके मण्डलीके भेटघाट करिके अभिवादन करिके एन्टीओखिया महर गेलै |
\v 	23	ऊ ओत्ते कुछु दिन बिताके ओत्तेसे निक्लीके गलातिया आर फ्रिगीयाके इलाका द्याके सभे चेलासिके हौसला देते अलग अलग जगहमे गेलै |
\v 	24	अलेक्जेन्ड्रीया निवासी अपोल्लोस नामके एकटा यहुदी एफिसस ऐलै | ऊ एकटा कुशल वक्ता आर धर्मशास्त्रमे पोख्त रहै |
\v 	25	ऊ प्रभुके मार्गके शिक्षा पैल्कै रहे आर आत्मामे उत्साहित भ्याके ऊ येशुके बिषयके बातसब ठिक ठिकसे बोलैके आर सिखाबैके काम कर्ते रहै | ऊ यूहन्नाके बप्तिष्माके बारेमे खाली जान्ते रहै |
\v 	26	ऊ सभाघरमे साहसके साथ् बोले लाग्लै | मगर ओकर बोल्ल बात सुनिके प्रिस्कीला आर अकिलास ओकरा आपन घरमे आनल्कै , आर परमेश्वरके मार्गके अर्थ आर्हौ बढियाँसे बुझादेल्कै |
\v 	27	ऊ अखैयामे जैके मन कैल्कै ते भाइसब ओकरा ओत्ते जैले प्रोत्साहन देल्कै , आर ओकरा ग्रहण करै कहिके ओत्करो चेलासिके उत्साह द्याके चिठ्ठी लिखल्कै | ऊ ओत्ते जैके अनुग्रह द्वारा बिश्वास करेबला सिके बहुते सहायता कैल्कै |
\v 	28	कहिनेकी ऊ धर्मशास्त्रके वचनद्वारा येशु ही मसीह छै कहिके देखाके यहुदीसिके सभैके सामनेमे एकदम निरुतर बनादेल्कै |
\c 19 
\p
\v 1 अपोल्लोस कोरिन्थमे हुऐ बख्तियाँ पावल भितरके इलाका भ्याके एफिससमे ऐलै | ओत्ते ओकरा कोनो कोनो चेलासब भेट्लै |
\v 	2	ऊ ओकरासिके कहैल्कै, " जब तुहेंसब बिश्वास कैल्हैं कि तुहेंसब पवित्र आत्मा पैल्हैं ? " उसब ओकरा कहैल्कै, " पवित्र आत्मा छै कैहिके हमेसब ते सुन्बो नैकैलियै छे |"
\v 	3	तब ऊ ओकरासिके कहैल्कै, " तब तुहेंसब केरंको बप्तिष्मा लेल्हैं ? " उसब कहैल्कै, " यूहन्नाके बप्तिष्मा |"
\v 	4	तब पावल कहैल्कै, " यूहन्नाके देल बप्तिष्मा पश्चातापके बप्तिष्मा रहै | ओकर बाद आबेबला आदमी , यानिकी येशुपर बिश्वास करैले ऊ आदमीसिके सिखाबै |"
\v 	5	यी बात सुनिके उसब प्रभु येशुके नाममे बप्तिष्मा लेल्कै |
\v 	6	जब पावल ओकरासिपर हाथ राखल्कै, तब पवित्र आत्मा ओकरसिपर ऐलै आर उसब अन्याभाषामे बोल्लै आर अगमवाणी कैल्कै | 
\v 	7	उसब लगभग बार आदमी रहै |
\v 	8	पावल सभाघरमे जैके करिब तीन महिना परमेश्वरके राज्यके बिषयमे ओकरासिसे हिम्मतसाथ बहस कैल्कै आर आदमीसिके बुझैते रहलै |
\v 	9	मगर जब कोय कोय हठी भ्याके बिश्वास नैकैल्कै आर यी समुदायके बिरुद्धमे झुण्डके सामने बोले लाग्लै , तब पावल ओकरसिसे अलग भेलै , आर चेलासिके संगमे लजाके टुरानसके पाठशालामे बहस करेलाग्लै |
\v 	10	यी काम दी साल तक चल्ते रह्लै , आर एसियाके सभे आदमीसब , यहुदी ग्रीक सभेको परमेश्वरके वचन सुन्लकै |
\v 	11	परमेश्वर पावलके हाथसे असाधारण आश्चर्यकामसब कैल्कै ,
\v 	12	एत्ते तक कि ओरमाल या दुपट्टा ओकर शरीरमे छुवाके बेमारीसिके लगत लजैल जै,आर ओकरसिके शरीरसे रोग हटीजै आर दुष्टात्मा भी निक्लीके जै |
\v 	13	मगर कोय कोय इन्हर उन्हर झाड फुक करेबला यहुदीसब भुत लाग्ल आदमीसिके प्रभु येशुके नाम उच्चारण कर्ते एरं कहैल्कै , " पावल के प्रचार कैल येशुके नाम से हमे तोरा आज्ञा करैछियौ |" 
\v 	14	ओत्ते एकटा स्केवास नामके यहुदी प्रधान पुजारीके सातटा बेटासब अहिने करै |
\v 	15	तब भुतात्मासब ओकरासिके जबाब द्याके एरं कहैल्कै, " येशुके हमे चिन्हैछियै , आर पावलके भी हमे चिन्हैछियै , मगर तुहेंसब के छैं ?
\v 	16	ऊ भुत लाग्ल आदमी ओकरासिपर दौडले ऐलै ,आर ओकरासिके सभैके बशमे करिके ओकरासिके पटकल्कै ,आर उसब उटा घरसे नंगा आर घायल भ्याके भाग्लै |
\v 	17	यी बात एफिसस निवासी यहुदी आर ग्रीकसिमे मालुम भेलै | आर ओकरासिमे सभैके डर भेलै , आर प्रभु येशुके नामके प्रसंसा भेलै |
\v 	18	बिश्वास कैलसब बहुते झन ऐलै आर ओकरसिके कैल सभे दुष्ट कामके स्वीकार कैल्कै आर ओकरा प्रकट कैल्कै |
\v 	19	ओकरासिमेसे बहुते झन जे जादुमंत्र कर्ते रहै , आपन आपन किताब जमा कयाके आनल्कै आर सभैके सामनेमे जरैल्कै | उसब सामानके दाम लगैलके बाद लगभग पचास हजार चाँदीके सिक्काके हिसाब लाग्लै |
\v 	20	एरंके प्रभुके बचन फैल्ले गेलै आर प्रभावशाली भेलै |
\v 	21	यीसब घटनाके बाद पावल पवित्र आत्माके प्रेरणामे अखैयाके रस्ता द्याके यरुशलेम जैके निर्णय कैल्कै | ऊ कहैल्कै ," ओत्ते पुग्लके बाद हमरा रोम जहै पड्तै "
\v 	22	ओकर सेवा करेबाला दी झन ,तिमोथी आर इरास्तसके ऊ माकेडोनिया पठैल्कै , मगर ऊ कुछु दिन एशियामे रहलै |
\v 	23	उह्या समयमे यी रास्ताके बिषयमे खुबे हलचल मच्लै |
\v 	24	कहिनेकी डेमेत्रियस नामके एक झन चाँदीके शिल्पकार देवी आर्तेमिसके चाँदीके छोट्का छोट्का मन्दिरसब बनाके कारिगरसिके बहुते काम दिलैते रहै | 
\v 	25	तब एकरासिके आर अहिने पेशा भेल आदमीसिके जम्मा करिके कहैल्कै, " भाइसब तोरासिके मालुमे छौ , कि इह्या ब्यापारसे अप्नासिके बहुते फैदा हैछै 
\v 	26	तुहेंसब देखैछैं आर सुनैछैं , कि एफिससमे खाली नै , मगर लगभग सारा एसियामे हातसे बनैल देवदेवता कुछु नैछै कहिके पावल बहुते आदमीसिके समुहके फुसियाके बह्काके ल्यागेलै छे |
\v 	27	सेल्याके आपनसिके ब्यापारके प्रतिष्ठा खाली नाश नैहैतै मगर महान् देवी आर्तेमिसके मन्दिर भी बेकम्मा हैतै आर सारा एसिया आर संसारके मान्ल ऐलै देवी आपन गौरवसे पतित हैतै |"
\v 	28	यी सुनिके उसब रीससे चुर भेलै , आर " एफिसीसिके आर्तेमिस महान् छै |" कहिके हल्ला करे लाग्लै |
\v 	29	सारा सहरमे होहल्ला मच्लै आर उसबा एकजुट भ्याके पावलके सहयात्री माकेडोनिया निवासी गायस आर अरिस्तार्खस्के पक्डीके रंगशालामे घिसियैते आनल्कै |
\v 	30	पावल आदमीसिके भीडमे जैले खोजल्कै मगर चेलासब ओकरा जैले नैदेल्कै |
\v 	31	एशियाके कत्ना प्रमुख आदमीसब पावलके दोस्त रहै | उसब पावलके रंगशालामे नैजा कहिके बिन्ती करिके पठैल्कै |
\v 	32	तब उसब किसिम किसिमके बात बोल्ते हल्ला करे लाग्लै | कहिनेकी उटा भीडमे होहल्ला मच्ल रहै , आर बहुते आदमीसब ते उसब कथिले ओत्ते जम्मा भेलै छे कहिके उहो मालुम नैरहै |
\v 	33	भीडके कत्ना आदमीसब अलेक्जेण्डरके आगु आनल्कै , जकरा यहुदीसब खडा कैल्कै रहे |अलेक्जेण्डर आपन बचावके लिए आदमीसिके सामनेमे हाथके इशारासे कुछु कहैके इच्छा व्यक्त कैल्कै |
\v 	34	मगर ऊ ते यहुदी छै कहिके जब ओकरासिके मालुम भेलै तब सभे कोय करिब आधा घण्टा जतना " एफिसीसिके आर्तेमिस महान् छै " कहिके हल्ला कैल्कै |
\v 	35	नगरके हाकिम भीडके शान्त करिके कहैल्कै , " एफिससके आदमीसब , एफिसीसिके सहर महान् आर्तेमिसके मन्दिर आर आकाशसे खस्ल ओकर मुर्ती रक्षक छै कहिके ककरा मालुम नैछै ?
\v 	36	तुहेंसब जानैछ कि यी बात अकाट्य छै , सेल्याके तोरासिके शान्त हुए पड्तै आर कोनो उटपटांग काम नैकरना चाही |
\v 	37	कहिनेकी तोरसिके आन्ल यी आदमीसब मन्दिर नैलुटल्कै छे आर आपनसिके देवीके अपमान भी नैकैल्कै छे | 
\v 	38	सेल्याके डेमेत्रियास आर ओकरसंगे भेल कारिगरसिके ककरो बिरुद्धमे उजुर छै ते अदालतसब खुल्ला छैबे करै , आर न्यायधीससब भी छैबे करै , उसब एकदोसरसे मुद्दा लडक |
\v 	39	मगर एकर सिवाय दोसर मुद्दा उठाबे चाहैछ ते ओकर फैसला नियमित सभामे हैतै ,
\v 	40	कहिनेकी ऐजके हुलदंगाके दोष हमरासिपर लागैके खतरा छै | कहिनेकी यी कारने बिनाके दंगा फसादके कुछु स्पष्टीकरन हमेसब दिए नैसक्बै |"
\v 	41	एतना कहिके ऊ सभा बिसर्जन कैल्कै |
\c 20 
\p
\v 1 यी खैलाबैला थम्लके बाद पावल चेलासिके बोलैल्कै, आर ओकरासिके अर्ती देल्कै , आर ओकरसिसे बिदा भ्याके माकेडोनिया महर गेलै 
\v 	2	ओत्तेके इलाकासिमे जैके ओकरासिके बहुते उत्साह देलके बाद ऊ ग्रीस गेलै |
\v 	3	ओत्ते ऊ तीन महिना बितैल्कै | ऊ सिरियामहर जहाजमे चढ़ीके यात्रा करैबेरियाँ यहुदीसब ओकर बिरुद्धमे षड्यन्त्र करैके कारणसे पावल माकेडोनिया द्याके वापस आबैके निश्चय कैल्कै |
\v 	4	तब बेरिया निवासी पुरसके बेटा सोपात्रोस , थेस्लोनिकेसे अरिस्तार्खास आर सिकन्दस , डर्बीके गायस , आर तिमोथी आर एसियाके तुखिकस आर त्रोमिफास ओकर संगे गेलै |
\v 	5	यीसब आगुए जैके त्रोआसमे हमरसिके इन्तिजार कर्ते रहै |
\v 	6	तब हमेसब अखमिरी रोटीके पर्वके पाछु फिलिप्पीसे जहाजमे यात्रा करिके पांच दिनमे त्रोआसमे ओकरसिकते ऐलियै आर ओत्ते सात दिन रह्लियै | 
\v 	7	हप्ताके पहिला दिनमे जब हमेसब रोटी तोडैले जमा भेलियै , तब पावल दोसर दिन जैके इच्छा करैके कारणसे ओकरसिके संगे आधा रात तक बातचित कर्ते रह्लै |
\v 	8	हमेसब जमा भेल उप्परके कोठामे बहुते उजेत रहै |
\v 	9	युटिकस नामके एकटा जवान खिड्कीमे बैठ्ल रहै | पावल बहुते बेरतक बात कर्ते रहैके कारणसे ऊ खुब निन्द पड्लै ,आर निनके कारणसे ऊ तीन तलासे निच्चा गिर्लै आर ओकरा उसब मुर्दा अवश्थामे उठैल्कै | 
\v 	10	तब पावल निच्चा उतर्लै आर लिबिके ओकरा आपन बाहाँमे ल्याके , कहैल्कै, " नैघबरा , कहिनेकी यी जिंदे छै |"
\v 	11	तब ऊ उप्पर ऐलै आर रोटी तोडिके खैलके बाद भरौवा उजेत नैहुऐतक बहुते बेरतक बातचित कर्ते रह्लै | तकरबाद बिदा भेलै |
\v 	12	तब उसब ऊ युवकके जिन्दे अवस्थामे ल्यागेलै आर बहुते सान्त्वना पैल्कै |
\v 	13	हमेसब पह्लहै जहाजतक गेलियै आर जहाजमे चढ़ीके हमेसब अस्सोस गेलियै | हमेसब ओत्ते पावलके जहाजमे चढ़ाबैले चह्ते रहियै | पावल अहिने बन्दोबस्त करिके ऊ अस्सोसतक पैदले गेलै रहे |
\v 	14	जब ऊ हमरासिके अस्सोसमे भेट भेलै , हमेसब ओकरा जहाजमे चढ़ैलियै , आर मितिलेनेमे ऐलियै |
\v 	15	ओत्तेसे जहाजमे यात्रा करिके दोसर दिन खियसके बगलमे ऐलियै ,आर पर्सु सामोसमे ऐलियै | ओकर दोसर दिन मिलेटमे ऐलियै ,
\v 	16	एसियामे समय बिताबैके बिचार नैहुऐके कारणसे ऊ एफिसस नैजैके निश्चय कैल्कै | कहिनेकी पेन्तिकोसके दिन यरुशलेममे ही पुगैके ऊ हतार कर्ते रहै | 
\v 	17	ऊ मिलेटससे एफिससमे आदमी पठाके मण्डलीके एल्डरसिके बोलैल्कै |
\v 	18	जब उसब ओकरसिके लगत ऐलै ऊ ओकरासिके कहैल्कै , " एसियामे कदम राख्ल पहिला दिनसे ही हमे सभे समय तोरसिके बीचमे केरंके बितैलियै से तुहेंसब जानैछह |
\v 	19	पुरा नम्रतामे लोर बहैते , यहुदी षड्यन्त्रके बीचमे भी हमे प्रभुके सेवा कैलियै |
\v 	20	तोरसिके लाभ हुएबाला बात तोरसिके सामने घोषणा करैसे आर घर घरमे सभैके सामने तोरासिके शिक्षा दियैसे हमे पाछु नैहटलियै |
\v 	21	यहुदीसिके आर ग्रीकसिके पश्चताप करिके परमेश्वर महर घुमिहैं आर हमरसिके प्रभु येशु मसीहपर बिस्वास करिहैं कहिके हमे गवाही देलियै छे |
\v 	22	" आब देख , हमे पवित्र आत्मामे बाध्य भ्याके यरुशलेम महर जैछियै , ओत्ते हमरा कि केरं हैतै से हमे नैजानैछियै |
\v 	23	एतना खाली जानैछियै , कि सभे सहरमे कैद आर कष्ट हमरापर ऐतै कहिके पवित्र आत्मा हमरा गवाही दैछै |
\v 	24	मगर हमे आपन जीवनके कोनो मोलके आर आपन लिए प्रिय नैसोचैछियै | एतना खाली चाहैछियै , कि परमेश्वरके अनुग्रहके सुसमाचारके गवाही दियैले हमर दौड आर प्रभु येशुसे हमरा मिल्ल हमर सेवाकाइ हमे पुरा करे सकियै |
\v 	25	" आब् देख , हमे जानैछियै कि तोरसिमेसे सभेको , जकरा जकरा हमे राज्यके प्रचार कर्ते गेलियै , तुहेंसब हमर मुख फेर कहियो नैदेख्भ |
\v 	26	सेल्याके ऐज हमे तोरासिके गवाही दैछिहौं , कि हमे ककरो खुनके दोषी नैहैबै |
\v 	27	कहिनेकी परमेश्वरके सारा अभिप्राय तोरासिके बताबैले हमे पाछु नैहटलीयै | 
\v 	28	तुहेंसब आपन लिए आर आपन बगालके लिए सावधान रह | पवित्र आत्मा तोरासिके बगालके जिम्माबाल बनाबैके कारणसे ऊ आप्ने खुनसे किन्ल परमेश्वरके मण्डलीके देखभाल तुहेंसब कर |
\v 	29	कहिनेकी हमरा मालुम छै , कि हमर गेलके बाद डरलग्गा खटिहासब तोरसिके बीचमे ऐतौ , जे बगालके बाँकी नैराख्तौ |
\v 	30	तोरेसिके बीचसे भर्माबेबाला बात बोलेबाला आदमीसब उठ्तहौँ , जे चेलासिके आपन पाछुमे ल्याजैतै |
\v 	31	सेल्याके यी सम्झिके होशियार रह , कि तीन बरस तक दिनरात लोर बहैते सभे आदमीके हमे चेतावनी देते रहियै |
\v 	32	" आब हमे तोरासिके परमेश्वरमे आर ओकर अनुग्रहके बचनमे सौंपैछिहौं , जे तोरासिके सुद्रीढ बनाबे सकैछै , आर पवित्र बनैल सभैके बिचमे उतराधिकार दिए सकैछै | 
\v 	33	हमे कोनो आदमीके सोना , चाँदी कि कपडाके लोभ नैकैलियै |
\v 	34	तुहेंसब आप्नहैं जानैछ्ह कि हमर इह्या हाथसे हमर आपन आर हमर संगे हुएबालाके जरुरतके पुरा कैल्कै छे |
\v 	35	हमे सभे चीजमे तोरासिके उदाहरण देलिहौं छे , कि तहुँसब अहिने करिके कडा मेहनत कयाके कमजोरसिके मदत करे पड्तहौँ | प्रभु येशुके बचन याद राख , केरंके ऊ आपनहैं कहैल्कै छे , कि लेनासे देना आर्हौ आशिषमय छै |"
\v 	36	एत्ना कहिके ऊ घुठुहा पारल्कै आर ओकरसिके संगे प्रार्थना कैल्कै |
\v 	37	उसब सभेको कान्लै आर पावलके बाहाँमे ल्याके चुम्बन कैल्कै |
\v 	38	उसब फेर कहियो ओकर मुख देखे नैपैतै कहिके पावलके कहेल बातमे उसब शोक कैल्कै | तब उसब ओकरा जहाजमे पुगैल्कै |
\c 21 
\p
\v 1 ओकरसिसे बिदा भ्याके हमेसब सिधे कोसमे ऐलियै आर दोसर दिन रोडसमे आर ओत्तेसे पटारामे ऐलियै |
\v 	2	तब फोनिके ज्याबाला जहाज पाबिके हमेसब ओक्रहैमे चढ़ीके गेलियै |
\v 	3	जब साइप्रस देख्खा गेलै तब हमेसब ओकरा बायाँ बगलसे सिरियामहर जैके टुरोसमे उतर्लियै | कहिनेकी जहाजके मालसामान ओत्ते उतारे पड्लै रहे |
\v 	4	चेलासिके खोजीके भेटिके ओकरसिके संगे ओत्ते हमेसब सातदिन तक रह्लियै | पावलके यरुशलेममे नैजैहैं कहिके उसब पवित्र आत्मा द्वारा कहैल्कै |
\v 	5	ओत्तेसे हमरसिके जैके समय हैलके बाद हमेसब बिदा ल्याके ओत्तेसे यात्रामे निकल्लियै | आपन जहान बालबच्चा सहित उसब सभेको हमरासिके सहरतक पुगाबैले ऐलै , आर हमेसब समुन्दर किनारमे घुठुहा पारिके प्रार्थना कैलियै , आर एक दोसरसे बिदा भेलियै |
\v 	6	तब हमे सब जहाजमे चढ़लियै आर उसब आपन घर घुम्लै |
\v 	7	टुरोससे समुन्दर यात्रा करिके हमेसब टोलेमाइसमे ऐलियै | ओत्ते भाइसिके अभिवादन करिके ओकरसिके संगे एकदिन रह्लियै |
\v 	8	दोसर दिन हमेसब बिदा भ्याके कैसरियामे ऐलियै आर प्रचारक फिलिपके घरमे रह्लियै | ऊ सातझनमे से एक झन रहै , आर हमेसब ओकरसंगे रह्लियै |
\v 	9	अगमवानी बोलेबाला ओकर सातटा बेटी रहै |
\v 	10	हमेसब ओत्ते कुछु दिन रहैबख्तियाँ ओत्ते यहुदियासे अगाबस नामके एकटा अगमवक्ता ऐलै |
\v 	11	ऊ हमरसिकते आबिके पावलके फेटा ल्याके आपन हाथ प्यार बान्हल्कै , आर कहैल्कै , " पवित्र आत्मा एरं कहैछै , ' यी फेटा जे आदमीके छै , ओकरा यरुशलेममे यहुदीसब अहिने करिके बान्ह्तै आर अन्यजातिसिके हाथमे सौंपी देतै |"
\v 	12	यी बात सुनिके , हमेसब आर ओत्करो आदमीसब मिलिके ओकरा यरुशलेममे नैजा कहिके बिन्ती कैलियै |
\v 	13	मगर पावल जबाब देल्कै , " तुहेंसब एरंके कानीके कथिले हमर मन छिया छिया करैछैं ? कहिनेकी प्रभु येशुके नामके खातिर खाली कैदमे पडैले नै , मगर यरुशलेममे मरैले भी तैयार छियै |"
\v 	14	ओकरा मनाबे नैसकैके कारणसे " प्रभुके इच्छा पुरा हैकहिके " हमेसब चुप भेलियै |
\v 	15	ऊ दिनके बाद हमेसब तैयार भेलियै आर यरुशलेम महर गेलियै | 
\v 	16	हमरसिके संगे कैसरियाके कोनो कोनो चेलासब गेलै आर उसब हमरासिके साइप्रसके एकझन पुरना चेला मनासोनके घरमे आनल्कै | ओकरकते हमरासिके रहे पड्लै रहे |
\v 	17	तब जब हमेसब यरुशलेममे ऐलियै , तब भाइसब हमरासिके खुशीके साथ स्वीकार कैल्कै |
\v 	18	दोसर दिन पावल हमरसिके संगे याकुब कते गेलै | ओत्ते सभे एल्डरसब उपस्थित रहै |
\v 	19	ओकरासिके अभिवादन कर्लके बाद , पावल ओकर सेवाकाइद्वारा परमेश्वर अन्यजातिसिके बीचमे कैल काम ओकरासिके एक एक करिके बयान कैल्कै |
\v 	20	यी सुन्लके बाद उसब परमेश्वरके महिमा कैल्कै | तब ऊ कहैल्कै, " देख भाइ , यहुदीसिके बीचमे बिश्वास करेबलासब हजारौं छै , आर व्यवस्थाके बातमे उसब सभे कोय जोशिला छै |
\v 	21	उसब तोरसिके बारेमे भी कुछु बात सुनल्कै छे , से यी छै , अन्यजातिसिके बीचमे रहेबाला यहुदीसिके तुहेंसब ' मोशाके त्याग करिहैं आर तोरसिके बच्चासिके खतना नैकरिहैं आर रितिथिती पालन नैकरिहैं ' कहिके सिखैले छह हरे | 
\v 	22	आब कि कैल जैतै ? तुहें ऐल्ह छे कहिके उसब जरुर ही सुन्तै |
\v 	23	सेल्याके जे हमेसब कहैछिहौं से कर - कबुला करेबलासब हमरसिके लगत चार झन छै |
\v 	24	एकरासिके ल्याके संगहै संग तहूँ शुद्ध हुव , आर एकरसिके खर्चा पानी तुहें चलादह आर यीसब केश मुण्डन करक | एरंके तोरा व्यवस्था पालन कर्ते देखिके तोर बिषयमे सुन्ल कोनो भी बात  सच नैछै कहिके सभैके मालुम हैतै |
\v 	25	मगर अन्य जतिसब जे बिश्वास कैल्कै छे , उसब मुर्तिके बली चढ़ैल चीज , खुन , घैंच मोचारिके मार्ल पशुके मासु आर व्यभिचारसे अलग रहे पड्तै कहिके  हमर सिके निर्णय जनाके हमेसब चिठी लिखलियै छे |"
\v 	26	तब पावल ऊ आदमीसिके ल्यागेलै आर दोसर दिन ओकरसिके संगे संग अपनाके भी शुद्ध बनैल्कै आर शुद्धिकरणके दिन कहिया पुरा हैतै आर सभैके लिए लिए बाला भेटीके सुचना दियैले ऊ मन्दिरमे ढुक्लै |
\v 	27	जब सत्मा दिन पुरा हुए लाग्लै रहे तब एसियाके यहुदीसब पावलके मन्दिरमे देखिके सारा भीडके उक्सैल्कै आर ओकरा पक्डल्कै |
\v 	28	उसब एरं कहिके चिकरे लाग्लै " इस्राएलके आदमीसब सहायता कर ! आदमीसिके सभेमहर हमरसिके जात , हमरसिके व्यवस्था आर यी जगहके बिरुद्धमे शिक्षा दिएबाला आदमी इह्या छै | खाली एतना नै , यी ग्रीकसिके भी मन्दिरके भितरमे आनिके यी पवित्र जगहके अशुद्ध बन्या देल्कै छे |"
\v 	29	कहिनेकी एकरसे आगु उसब एफिससके त्रोफिमस नामके एक झनके ओकरसिके संगे सहरमे देखैके कारणसे ओक्रहै पावल मन्दिरमे आन्लकै कहिके उसब सोचल्कै |
\v 	30	तब सभे सहरमे हलचल मच्लै , आर आदमीसब एक्के संगे दौडले ऐलै | उसब पावलके मन्दिरसे पक्डीके बाहार घिसियैते ल्यागेलै , आर तुरुन्ते केबाड़सब बन्द भेलै |
\v 	31	जब उसब ओकरा मारैके बिचार कर्ते रहै , तब सारा यरुशलेम खल्बलैल छै कहिके खबर पल्टनके सेनापति लगत पुग्लै |
\v 	32	ऊ तुरुन्ते सिपाही आर कप्तानसिके ल्याके ओकरसिके लगत दौडले गेलै | उसबा सेनापति आर सिपाहीसिके देखल्कै ,आर पावलके मारैले छोडल्कै |
\v 	33	तब ऊ सेनापति नज्दिक आबिके पावलके पक्डल्कै आर दीटा सिक्री ल्याके ओकरा बान्हैके हुकुम देल्कै |यी के छै आर यी कि कैल्कै कहिके ऊ पुछल्कै |
\v 	34	मगर ऊ भीडमे से कोय एकटा बात कोय दोसर बात कहिके हल्ला कैल्कै , आर ऊ उटा होहल्लाके कारणसे घटना कि छै कहिके बुझे नैसकैके कारण से पावलके ब्यारेकमे लाजाबैके हुकुम देल्कै |
\v 	35	जब पावल सिढीमे ऐलै तब भीडके उतेजनाके कारणसे सिपाहीसब पावलके उठाके ल्यागेलै |
\v 	36	कहिनेकी आदमीके भीड ' ओकरा खतम कर ' कहिके हल्ला कर्ते पाछु पाछु ऐते रहै |
\v 	37	ब्यारेकमे लाजाबैके समयमे पावल सेनापतिके कहैल्कै, " अनुमति मिले ते हमे कुछु कहैले चाहैछियै |" ऊ कहैल्कै कि तोरा ग्रीक भाषा आबैछौ ?
\v 	38	कि तुहें उहा मिश्री नैछैं, जे हालसाले बिद्रोह मचाके चार हजार बिद्रोहीसिके जंगलमे ल्यागेलै रहे ?"
\v 	39	मगर पावल जबाब देल्कै , " हमे ते किलिकिया सहर टार्ससके एकटा यहुदी छियै , छोट्का सहरके नागरिक नैछियै | बिन्ती छौं , यी आदमीसिके कुछु कहैके अनुमति द्या |"
\v 	40	जब ऊ मन्जुरी देल्कै , तब सिढीमे खडा भ्याके पावल आदमीसिके हाथसे इशारा कैल्कै | आदमीसब एकदम चुप हैलके बाद , ऊ ओकरासिके हिब्रु भाषामे एरं कहैल्कै -
\c 22 
\p
\v 1 " भाइसब आर बापसब , तोरसिके सामने हमर पक्षमे बोले बाला बात सुन |"
\v 	2	ओकरा हिब्रु भाषामे बोल्ल सुनिके उसब आरहौ चुप भेलै |
\v 	3	ऊ कहैल्कै , " हमे किलिकिया सहर टार्ससमे जन्मल एकटा यहुदी छियै , मगर यीटा सहरमे गमलिएलके चरणमे पल्ल बढ्ल छियै | आपन सिके पुर्खाके बिधी मुताबिक हमे ठिक ठिक शिक्षा पैलियै छे | ऐ तुहेंसब परमेश्वरमे जतना उतासाही छह , हमे भी ओत्ना उत्साही रहियै |
\v 	4	हमे यी रस्तामे चलेबाला आदमीसिके मौततक सतैलियै ,आर पुरुष आर स्त्रीसब दोनोके पक्डीके कैदमे ध्यादेलियै |
\v 	5	प्रधान पुजारी आर सभे महासभा भी हमर बिषयमे गवाही दैछै | ओकरेसिके तरफसे भाइसिके नाममे पुर्जी पाबिके ओत्ते भेल विश्वासीसिके बान्हिके यरुशलेममे आनिके सजाय दिलाबैले दमस्कसमे गेलियै रहे |
\v 	6	" हमर यात्रामे दमस्कसमे ऐल बख्तियाँ लगभग दिपहरियाँ हैतै , अचानक स्वर्गसे एकटा ज्योति हमर अगलबगल चम्कलै , 
\v 	7	आर हमे जमिनमे गिर्लियै , आर हमरा एरं कहते एकटा आवाज सुन्लियै , " हे शाउल , हे शाउल तुहें कथिले हमरा सताबैछैं ? "
\v 	8	तब हमे पुछलियै , " हे प्रभु तुहें के छह ?" तब ऊ हमरा कहैल्कै, ' नासरतके येशु हम्हीं छियै , जकरा तुहें सताबैछैं |'
\v 	9	तब हमरसंगे जतना झन रहै , उसब ज्योति ते देखल्कै , मगर हमरसंगे बोलेबलाके शब्द नैसुन्लकै |
\v 	10	" हमे कह्लियै , ' हे प्रभु , आब कि करियै ? तब प्रभु हमरा कहैल्कै , ' उठ दमस्कस जो , आर तोर करेबला तोक्ल काम तोरा बतैल जैतौ |'
\v 	11	ऊ ज्योतिके तेजके कारणसे जब हमे कुछु देखे नैसक्लियै , तब हमरसंगे हुएबालासब हाथ पक्डिके हमरा दमस्कस पुगैल्कै |
\v 	12	" हनानिया नामके एकझन व्यवस्था मुताबिक चलेबला एकटा भक्त आदमी जे ओत्ते रहेबाला सभे यहुदीसिसे आदर पैल रहै,
\v 	13	ऊ हमर लगत ऐलै आर हमर बगलमे खडा भ्याके कहैल्कै , ' भाइ शाउल दृष्टी पाब |' आर हमे तख्निहैं दृष्टी पैलियै , आर ओकरा देख्लियै |
\v 	14	" तब ऊ कहैल्कै , ' हमरसिके पिता पुर्खाके परमेश्वर ओकर इच्छा तोरा जानैले ,आर ऊ धार्मिक पुरुषके देखैले आर ओकर मुखसे शब्द सुनैले तोरा नियुक्त कैल्कहौं छे |
\v 	15	कहिनेकी सभे आदमीके आगुमे तुहें जे देख्लह आर सुन्लह छे तुहें ओकर साक्षी हैभ |
\v 	16	ते आब कथिले इन्तिजार करैछह ? उठ आर बप्तिष्मा ल्या , आर ओकर नामके पुकार करिके आपन पाप धुव |'
\v 	17	" यरुशलेम घुमिके ऐलके बाद मन्दिरमे प्रार्थना करैबख्तियाँ हमे ध्यानमग्न भेलियै |
\v 	18	ऊ हमरा एरं कहते हमे सुन्लियै, ' जल्दीसे यरुशलेमसे निक्ली जो , कहिनेकी हमर बिषयमे देल तोर गवाही उसब ग्रहण नैकर्तौ |'
\v 	19	" हमे कह्लियै , हे प्रभु , हमे सभे सभाघरमे जैके तोरापर बिश्वास करेबलासिके कैदमे देल आर मारपिट कैल यी बात सभैके मालुम छै |
\v 	20	तोर साक्षी स्तिफनसके खुन खराबा हुऐ बख्तियाँ हमे आप्नहैं भी लग्हैमें खडा भ्याके ऊ हत्यामे सहमत भ्याके ओकरा मारेबालासिके कपडा पहरा क्याके बैठ्ल रहियै |
\v 	21	" तब प्रभु हमरा कहैल्कै , ' जो कहिनेकी हमे तोरा अन्यजातिसिकते दुर दुर तक भेज्बौ ' |"
\v 	22	उसब पावलके बात एतना तक खाली सुन्लकै , आर एरं कहिके उसब हल्ला करे लाग्लै , " एरं आदमी धर्तीसे हटैल जै | कहिनेकी ऊ जियैके योग्य नैछै |"
\v 	23	उसब आपन कपडा चिर्ते आर धुर उडैते हल्ला करे लाग्लै |
\v 	24	सेनापति हुकुम कैल्कै , " ओकरा ब्यारेकमे आन्ल जै आर कोडा लग्याके जांच्ल जै, कि कहिने उसब एकर बिरुद्धमे एरं हल्ला कैरैछै |"
\v 	25	आर जब उसब पावलके चम्डाके रस्सी ल्याके बान्हल्कै , तब पावल आपन बगलमे भेल कप्तानके पुछल्कै , " कि रोमी नागरिकके आर दोषी नैठहर्ल आदमीके कोडा लगाना न्याय संगत छै ?"
\v 	26	कप्तान यी सुन्लके बाद सेनापतिके आबिके कहैल्कै, " तुहें कि करे लाग्लह छे ? कहिनेकी यी आदमी ते रोमी नागरिक छै |"
\v 	27	तब सेनापति आबिके पावलके पुछल्कै , " हमरा क कि तुहें रोमी नागरिक छैं ?" ऊ कहैल्कै , " छियै |"
\v 	28	सेनापति जबाब देल्कै , " हमे ते यी नागरिक हक बहुते पैसासे किनिके पैलियै छे |" पावल कहैल्कै , " हमे ते जन्मसिद्ध रोमी छियै |"
\v 	29	मगर ओकरा जांच करैले तैयार भेलसब तुरुन्ते पाछु हट्लै , आर पावल एकटा रोमी नागरिक छै कहिके मालुम भेलके बाद सेनापति भी डरैलै , कहिनेकी ऊ ओकरा बान्हल्कै रहे |
\v 	30	मगर दोसर दिन यहुदीसब पावलके कोन खास कारणसे दोष लगैल्कै रहे से बुझैके इच्छासे ओकरा खोली देल्कै, आर सभे प्रमुख पुजारीसब आर महासभाके जमा हुऐके आज्ञा देल्कै , आर पावलके निच्चा आनिके ओकरसिके सामनेमे खडा कैल्कै |
\c 23 
\p
\v 1 पावल महासभा महर एकटक लगाके देखल्कै , आर कहैल्कै , " भाइसब , ऐजके दिनतक परमेश्वरके नजरमे हमे शुद्ध बिबेकके जीवन जिलियै छे |" 
\v 	2	यी बातमे प्रधान पुजारी हननिया ओकर बगलमे खडा भेलसिके मुखमे मारैके हुकुम देल्कै |
\v 	3	तब पावल ओकरा कहैल्कै , " हे चुनसे निप्ल भित्ता ! तोर्हौ परमेश्वर प्रहार कर्तौ | तुहें व्यवस्थाके मुताबिक हमर इन्साफ करैले बैठिके कि व्यवस्थाके बिपरित हमरा मारैके हुकुम दैछैं ?"
\v 	4	तब बगलमे खडा हुएबालासब कहैल्कै , " कि तुहें परमेश्वरके प्रधान पुजारीके अपमान कर्भें ?"
\v 	5	तब पावल कहैल्कै , " भाइसब , ऊ प्रधान पुजारी छै कहिके हमरा मालुम नैरहै | कहिनेकी लिख्ल छै , " तुहें आपन जनताके शासकके खराबी नैबोलिहैं ' |"
\v 	6	मगर ऊ महासभामे एक दल सद्दुकी आर एक दल फरिसीसब छै कहिके मालुम क्याके पावल जोरसे कहैल्कै , " भाइसब , हमे ते फरिसीसिके बेटा फरिसी ही छियै | मर्लसिके आशा आर पुनरुत्थानके कारणसे हमर मुद्दा चलैछै |"
\v 	7	ऊ जब एरं कहैल्कै फरिसीसब आर सदुकीसिमे मतभेद भेलै , आर भीडमे फुट भेलै |
\v 	8	कहिनेकी सदुकीसब कहैछै कि पुनरुत्थान , स्वर्गदुत आर आत्मा कुछु नैछै | मगर फरिसीसब ऊ सभे मानैछै |
\v 	9	ओत्ते बड्का होहल्ल्ला मच्लै आर फरिसी दलके कोय शास्त्रीसब खडा भ्याके एरं कहिके प्रतिवाद करे लाग्लै , " यी आदमीमे हमे कोनो खराबी नैपाबैछियै | अगर आत्मा या स्वर्गदुत एकरा एरं कहैल्कै छे ते कि ?"
\v 	10	ओत्ते बड्का मतभेद भेलके बाद ओकरसिके हाथसे पावल लुछ्लाछ हैतै कहिके डरसे सेनापति सिपाहीसिके निच्चा जैके ओकरा ओकरसिके बीचसे जबर्जस्ती आनिके ब्यारेकमे लजाबैले आज्ञा देल्कै |
\v 	11	दोसर दिन राती प्रभु ओकर नज्दिक खडा भ्याके कहैल्कै , " साहस कर , पावल कहिनेकी जेरं तुहें यरुशलेममे हमर बिषयमे गवाही देल्हैं , ओहिने करिके तोरा रोममे भी गवाही दिए पड्तौ |"
\v 	12	भरौवा उजेत भेलके बाद यहुदीसब एकदोसरमे गठ्ठा बान्हिके पावलके हत्या नैकरै तक कुछु नैखैके आर कुछु नैपियैके कसम खैल्कै |
\v 	13	यी षड्यन्त्र करेबालासब चालीस झनसे भी बेसी रहै |
\v 	14	यीसब प्रमुख पुजारीसब आर धर्मगुरुसिके लगत जैके कहैल्कै , "पावलके हत्या नैकरैतक हमेसब कुछु नैखैबै कहिके हमेसब दृढ कसम खैलियै छे |
\v 	15	सेल्याके तुहेंसब आर महासभा मिलिके सेनापतिके अपिल कर आर ओकर मुद्दाके निर्णय आरहौ ठिकसे करे पड्तै कहिके बहाना बनाके ओकरा बाहार आनैले लगाब | आर ऊ एत्ते ऐलके बाद ओकर हत्या करैले हमेसब तैयार रह्बै |"
\v 	16	तब पावलके भान्जा यी षड्यन्त्र थाहा पाबिके ब्यारेकमे जैके पावलके बतादेल्कै |
\v 	17	तब पावल कप्तानमे से एकझनके बोलाके कहैल्कै , " यी युवकके सेनापति कते लजादह , कहिनेकी एकर ओकरासे कहेबला कुछु बात छै |"
\v 	18	सेल्याके ऊ ओकरा सेनापति लगत पुगाके कहैल्कै, " बन्दी पावल हमरा यी युवकके तोर लगत लजादियैले कहैल्कै , तोरा कहेबाला कुछु बात छै रे |"
\v 	19	सेनापति ओकर हाथ पक्डीके एकान्तमे लजाके पुछल्कै , " तुहें हमरा कहेबला बात कि छै ?"
\v 	20	ऊ कहैल्कै ," यहुदीसब पावलके बिषयमे आरहौ बढियाँसे पुछताछ करैके बहानासे क्याल ओकरा महासभामे आनिद्या कहिके तोरसे अनुरोध करैके योजना बनैल्कै छे |
\v 	21	मगर तुहें ओकरसिके बात नैमानिह , कहिनेकी ओकरसिमेसे चालीस झनसे बेसी पावलके हत्या नैकरै तक कुछु नैखैके आर नैपियैके कसम खैके ओकरा मारैले पहरा क्याके बैठ्ल छै ,आर आब उसब तोर बचनके आशा करिके तैयारीमे छै |"
\v 	22	सेल्याके सेनापति ऊ युवकके कहैल्कै, " तुहें हमरा खबर देल बात कक्रहौ नैकहिहैं |"
\v 	23	तकरबाद ऊ कप्तानमे से दीझनके बोलाके कहैल्कै, " ऐज राती न बजे महर दी स सिपाहीसब , सतर झन घोडसवारसब आर दी स भालाबालासिके कैसरिया तक जैले तैयारी करिके राख |
\v 	24	आर पावलके लिए भी घोडा तैयार कर आर ओकरा सुरक्षा साथ् हाकिम फेलिक्स कते पुगा |"
\v 	25	ऊ एरंको पत्र भी लिखल्कै :
\v 	26	" माननीय हाकिम फेलिक्सके , क्लौडियास लुसियासके अभिवादन !
\v 	27	यी आदमीके यहुदीसब पक्डिके मारैले खोजल्कै रहे , मगर यी रोमी नागरिक छै कहिके फौज ल्याके जैके एकरा छुटैलियै | 
\v 	28	कोन अभियोगमे उसब एकरा दोष लगैल्कै रहे कहिके जानैके इच्छासे हमे एकरा ओकरसिके महासभामे आन्लियै |
\v 	29	उसब एकरा व्यवस्थाके प्रश्नमे दोष लगैल्कै रहे | मगर जान सजाय या कैद करेपडेबला मुताबिकके कोनो दोष हमे नैपैलियै |
\v 	30	यी आदमीके बिरुद्धमे षड्यन्त्र हैछै कहिके हमरा सुचना मिल्लै आर एकरा तुरुन्ते तोर लगत पठैलिहौं छे , आर एकर बिरुद्धमे दोष लगाबेबालासिके भी तोर लगत बयान दियैले आदेश देलियै छे |"
\v 	31	सेल्याके आज्ञा पैल बमोजिम सिपाहीसब पावलके रातिए एन्टीपाट्रिसमे पुगैल्कै |
\v 	32	घोडचढीसिके ओकरेसंगे जैले छोडिके दोसर दिन उसब ब्यारेक ऐलै |
\v 	33	कैसरियामे पुग्लके बाद उसब हाकिमके पत्र द्याके पावलके भी ओकर सामने हाजिर करैल्कै |
\v 	34	उटा पत्र पढ़लके बाद ऊ कोन जिल्लाके छै कहिके पुछल्कै | ऊ किलिकियाके छै कहिके सुन्लके बाद ऊ कहैल्कै ,
\v 	35	" तोरा अभियोग लगाबेबालासब ऐलके बाद तोर मुद्दा सुन्बौ |" तब ऊ ओकरा हेरोदके बनैल दरबारमे राखिहैं कहिके हुकुम कैल्कै |
\c 24 
\p
\v 1 पांच दिनके बाद प्रधान पुजारी हननिया आर क्याझन धर्मगुरुसब तर्तुल्लस नामके एकटा वकिलसंगे ओत्ते ऐलै आरउसब पावलके बिरुद्धमे हाकिमके आगु मुद्दा पेश कैल्कै |
\v 	2	पावल ओत्ते आन्लके बाद एरं कहिके तर्तुल्लस ओकरा अभियोग लगाबे लाग्लै , " अति माननीय फेलिक्स , तोरासे हमेसब बहुते बड्का शान्ती भोग करैछियै आर तुहें यी जातिके लिए सुधारसब कैलह छे |
\v 	3	यी बात सभे प्रकारसे हमे सब कृतज्ञताके साथ स्वीकार करैछियै |
\v 	4	मगर तोर बहुते समय नैल्याके द्या करिके हमरसिके बिन्ती सुन |
\v 	5	" कहिनेकी हमेसब यी आदमीके जथौ तथौ दुख द्याके घुम्ते , संसार भरके यहुदीसिके बीचमे आन्दोलन मचाबेबाला ,आर नासरी पन्थके प्रमुख अगुवाके रुपमे पैलियै छे |
\v 	6	यी मन्दिर अपवित्र करैके कोशीश कैल्कै रहे , मगर एकरा हमेसब पक्डलियै | हमरसिके व्यवस्था मुताबिक काम भी कर्तियै ,
\v 	7	मगर सेनापति लुसियास हमरसि लगत आबिके बडा जबर्दस्ती साथ् छिनिके ल्यागेलै ,आर एकर बिरुद्धमे अभियोग लगाबेबाला सिके तोर लगत आबैके हुकुम देल्कै |
\v 	8	आब तुहें आप्नहैं एकर जांच कर्बह ते हमर सिके एकरा लगैल सभे अभियोग ओकरासे मालुम करे सकैछह |
\v 	9	ऊ यहुदीसब भी यी सभेबात ठिके छै कहिके समर्थन कैल्कै |
\v 	10	हाकिम जब ओकरा बोलैल इशारा देल्कै तब पावल जबाब देल्कै , " बहुते सालसे तुहें यहुदी जातिके न्यायधीश हुऐके बात मालुम हुऐके कारणसे हमे सहर्ष बोलैछियै |
\v 	11	तुहें पता लगाबे सक्बह कि यरुशलेममे आराधना करैले गेल बार दिनसे बेसी नैभेलै छे |
\v 	12	यीसब हमरा नैते कोनो आदमीसे बहस कर्ते देखल्कै , नैते मन्दिरमे ,नैते सभाघरमे , नैते सहरमे जनतासिके उतेजित करैते देखल्कै ,
\v 	13	नैते हमरा दोष लगैल बातसिके यीस कोनो प्रमाण दिए सक्तै |
\v 	14	मगर हमे यी तोरे सामने स्वीकार करैछियै , कि जे मार्गके उसब एकटा पन्थ कहैछै , उहा बमोजिम व्यवस्थामे भेल बात आर अगमवक्ताके किताबमे लिख्ल सभेबात बिस्वास करिके हमरसिके पुर्खाके परमेश्वरके आराधना हमे करैछियै |
\v 	15	धर्मी आर अधर्मी दोनोके मुर्दासे पुनरुत्थान हैछै कहिके यी सब आप्नहैं स्वीकार करै जुगुर हमे परमेश्वरमे आशा राखैछियै |
\v 	16	सेल्याके परमेश्वरप्रति आर आदमीसिके प्रति हमे सभे दिन शुद्ध बिबेक राखैके कोशिस करैछियै |
\v 	17	" कुछु सालके बाद आपन जातिके लिए दान आर भेटी दियैले हमे ऐलियै रहे |
\v 	18	यीसब हमरा मन्दिरमे देखैके समयमे शुद्ध हुऐके बिधी हमे पुरा करी लेलियै रहे | ओत्ते कोनो भीड नैरहै , होहल्ला भी नैरहै | मगर ओत्ते एसियाके कोनो यहुदीसब रहै ,
\v 	19	उसब एत्ते तोर सामनेमे हाजिर होना रहै | हमर बिरुद्धमे कोनो बात कहैके रह्तियै ते उसब अभियोग लगाबे सक्तियै |
\v 	20	या यी आदमीसब आप्नहैं कहक - हमे महासभाके सामने खडा हुऐ बख्तियाँ हमरामे कोन दोष देखल्कै रहे ?
\v 	21	खाली एकटा बात रहै , जे हमे ओकरसिके बीचमे हल्ला करिके कह्लियै रहे , ' मर्लसिके पुनरुत्थानके बिषयमे तोरसिके सामनेमे हमर मुद्दा चलैछै |"
\v 	22	यी मार्गके बिषयमे फेलिक्सके यथार्त ज्ञान हुऐके कारणसे ओकरसिके बात सुनिके एरं कहिके अन्ठाके कहैल्कै , " सेनापति लुसियस एत्ते ऐलके बाद हमे तोरसिके फैसला कयादेबौ |"
\v 	23	तब ऊ पावलके पहरामे राखिहैं , आर ओकरा कने स्वतन्त्रता दिहैं , आर ओकर कोय भी मित्रके ओकर जरुरत पुरा करैले से नैरोकिहैं कहिके कप्तानके आज्ञा देल्कै |
\v 	24	कुछु दिनके बाद फेलिक्स आपन यहुदी पत्नी द्रुसिल्लाके आपनसंगमे ल्याके ऐलै ,आर ऊ पावलके बोलाके मसीह येशुपरके बिश्वासके बारेमे ओकरासे सुन्लकै |
\v 	25	पावल धार्मिकता ,संयम आर भावी इन्साफके बिषयमे बात करैके कारणसे फेलिक्स औक्तैलै आर एरं कहैल्कै , " एखन जो , जख्नी मौका मिल्तै हमे तोरा बोलैबौ |" 
\v 	26	पावलसे कुछु पैसा मिल्तै कि कहिके ऊ आशा भी कैल्कै रहे | सेल्याके भी ऊ पावलके घडी घडी बोलाके बातचित करै |
\v 	27	मगर दी सालके बाद जब फेलिक्सके बदलामे पर्किअस फेस्तास ऐलै , तब फेलिक्स यहुदीसिके खुसी राखैले पावलके कैदमे ही राखिके गेलै |
\c 25 
\p
\v 1 फेस्तास आपन प्रान्तमे ऐल तीन दिनके बाद कैसरियासे यरुशलेम गेलै |
\v 	2	प्रमुख पुजारीसब आर यहुदीसिके प्रमुख आदमीसब पावलके बिरुद्धमे अभियोग लगैल्कै |
\v 	3	आर ओकरा पैडहैमे मारैके षड्यन्त्र करिके पावलके यरुशलेममे पठा दियैले कृपा है कहिके बिन्ती कैल्कै |
\v 	4	मगर फेस्तस पावलके कैसरियामे कैदमे राख्ल छै , आर उहो जल्दी जैके इच्छा ब्यक्त कैल्कै |
\v 	5	ऊ कहैल्कै , " सेल्याके तोरसि मध्येके नेतासब ओत्ते हमरसंगे जाक आर ऊ आदमीमे कोनो खराबी छै ते अभियोग लगाबक |"
\v 	6	ओकरसिके बीचमे आठ दश दिनसे बेसी नैबैठिके कैसरिया ऐलै आर ओकरे दोसर दिन न्याय आसनमे बैठिके ऊ पावलके आनैके हुकुम कैल्कै |
\v 	7	ओकर ऐलके बाद यरुशलेमसे ऐल यहुदीसब ओकर चारो बगल खडा भेलै , आर पावलके बिरुद्धमे अनेक गम्भीर अभियोगसब लगैल्कै , जकर उसब प्रमाण दिए नैसकल्कै |
\v 	8	पावल आपन पक्षमे बोल्ते कहैल्कै , " हमे यहुदीसिके व्यवस्थाके बिरुद्धमे , मन्दिरके बिरुद्धमे , आर कैसरके बिरुद्धमे कोनो अपराध नैकैलियै छे |"
\v 	9	मगर फेस्तस यहुदीसिके खुशी बनाबैले पावलके कहैल्कै , " कि तुहें यरुशलेममे जैके ओत्ते हमर सामने यी बातसिके बिषयमे इन्साफ कैल जौ कहिके इच्छा करैछैं |"
\v 	10	मगर पावल कहैल्कै , " हमे कैसरके न्याय आसनके सामने खडा छियै , जते हमर इन्साफ हुए पड्तै | यहुदीसिके हमे कोनो खराबी नैकैलियै छे , से बात तोरा बढियाँसे मालुम छौं |
\v 	11	अगर हमे अपराधी छियै आर हमे जान सजाय पाबैके काम कैलियै छे ते मरैले हमे इन्कार नैकरैछियै | मगर एकरसिके लगैल अभियोगमे कोनो सच्चाई नैछै ते हमरा एकरसिके हाथमे कोय नैसौंपे सकैछै | हमे कैसर कते अपिल करैछियै |"
\v 	12	तब फेस्तस सल्लाकारसिके संगे परामर्श करिके कहैल्कै , " तुहें कैसर कते अपिल कैल्हैं छे तुहें कैसर कते ही जैभैं |
\v 	13	कुछु दिनके बाद फेस्तसके अभिवादन करैले राजा अग्रिपास आर बरनिकी कैसरिया ऐलै |
\v 	14	उसब ओत्ते बहुते दिन रहैलके बाद फेस्तस पावलके मुद्दा राजाके सामने एरं कहिके पेश कैल्कै , " फेलिक्सके राखिके गेल एकटा बन्दी एत्ते छै ,
\v 	15	जकर बिषयमे हमे यरुशलेममे रहैबख्तियाँ , प्रमुख पुजारीसब आर यहुदीसिके धर्मगुरुसब ओकर बिरुद्धमे अभियोग लगाके एकरा दण्ड दिए पड्तै कहिके अनुरोध कैल्कै रहे |
\v 	16	" अभियुक्त अभियोक्ताके आमने सामने नैभ्याके , आर आपन बिरुद्धमे लाग्ल अभियोगके बिषयमे बोलैके मौका नैपाबिके कोनो आदमीके ओहिने दण्डज्ञा दियैके रोमीसिके चलन नैछै कहिके हमे ओकरासिके जबाब देल्कै |
\v 	17	जब उसब जमा भ्याके एत्ते ऐलै , हमे दोस्रे दिन अबेर नैकरिके न्याय आसनमे बैठिके ओकरा हाजिर कराबैके हुकुम कैलियै |
\v 	18	जब अभियोक्तासब खडा भेलै हमर सोच्ल जुगुर ओकर मुद्दामे कोनो खराब बातसिके अभियोग उसब नैलागाबे सकल्कै |
\v 	19	मगर ओकर सिके मतभेद ओकरेसिके धर्मके बिषयमे आर मर्ल येशुके बिषयमे रहै, जकरा पावल आरहौ जिन्दा छै कहिके दाबी कर्ते रहै |
\v 	20	सेल्याके यी बातके जांच पड्ताल करैके बिषयमे हमे अलमल पडैके कारणसे एकर बिषयमे छलफल करैले यरुशलेममे जैके ओकर इच्छा छैकि कहिके हमे ओकरा पुछ्लियै |
\v 	21	मगर पावल सम्राटके फैसला नैहुऐ तक हिरासतमे ही राखैले अपिल करैके कारणसे ओकरा कैसर कते नैपठाबै तक पहरामे राखैके हुकुम देलियै |"
\v 	22	तब अग्रिपास फेस्तसके कहैल्कै , " यी आदमीके बात हमे आप्नहैं भी सुनैले पैतियै हैतियै |" तब ऊ कहैल्कै , " क्याल तुहें सुनिह |"
\v 	23	दोसर दिन अग्रिपास आर बरनिकी बडा रवाफके साथ् सेनापति आर सहरके प्रमुख आदमीसिके संगे सभा भवनमे प्रवेश कैल्कै |आर फेस्तसके हुकुम पाबिके पावलके हाजिर करैल्कै 
\v 	24	फेस्तस कहैल्कै , " राजा अग्रिपास आर हमरसिके संगे हाजिर भेल सभे सज्जन तुहेंसब यी आदमीके देखैछह ,जकर बिषयमे सारा यहुदीसब , ' ऐजके बाद यी आदमी जियेके योग्य नैछै कहिके ' यरुशलेममे आर एत्ते भी हमर लगत बिन्ती कैल्कै रहे |
\v 	25	मगर जान सजाय पाबैके यी कुछु नैकैल हमे पैलियै आर यी आप्नहैं भी सम्राट कते अपिल करैके कारणसे हमे एकरा भेजैके निश्चय कैलियै |
\v 	26	एकर बिषयमे सम्राटके लिखे बाला कोनो बात नैछै | सेल्याके एकरा हमे तोरसिके सामने आन्लियै छे आर खास करिके , हे राजा अग्रिपास , तोर आगुमे आन्लिहौं छे आर हमेसब एकर जांच कर्लके बाद शायद लिखैले कुछु पैबै |
\v 	27	कहिनेकी कैदीके बिरुद्धमे कोनो अभियोग नैबताके एकरा पठाना हमरा मनासिब नैलाग्लै |"
\c 26 
\p
\v 1 अग्रिपास पावलके कहैल्कै , " तोरा आपन पक्षमे बोलैके अनुमति छौ |" तब आपन हाथ पसारिके पावल आपन बचावमे बोले लाग्लै :
\v 	2	" हे राजा अग्रिपास , यहुदीसिसे हमरा लगैल दोषके बिषयमे ऐज तोर सामनेमे हमे आपन बचावमे बोले पाबैके लिए अप्ने आपके भाग्यशाली सम्झैछियै |
\v 	3	यहुदीसिके सभे प्रथा आर बादबिवादके बिषयमे तुहें बिशेष रुपसे परिचित हुऐके कारणसे हमर बयान धैर्यके साथ् सुनिदह कहिके हमे बिन्ती करैछिहौं |
\v 	4	" हमर जातिके बीचमे आर यरुशलेममे शुरुसे बितैल हमर जवानी अवस्थासे हमर जीवनशैली यहुदीसिके मालुम छै |
\v 	5	बहुते समयसे ओकरासिके मालुमे छै , कि हमरसिके धर्मके सबसे बेसी कट्टर पन्थी दलके अन्दर हमे एकटा फरिसी भ्याके हमर जीवन यापन कैलियै छे | उसब चाहतै ते यी बातके गवाही दिए सकैछै |
\v 	6	परमेश्वर आपनसिके पुर्खासिके कैल प्रतिज्ञामे हमे आशा राखैके कारणसे ऐज हमे यी मुद्दामे खडा भेल छियै |
\v 	7	आपनसिके बार्हो कुल यी आशा प्राप्त करैले रात दिन एकचित भ्याके आराधना करैछै आर इहा आशाके लिए , हे राजा , यहुदीसब हमरा दोष लगैल्कै छे |
\v 	8	परमेश्वर मुर्दासिके जिन्दा करैछै कहिके कथिले कक्रहौ बिश्वास नैलागैछै ?
\v 	9	" नासरतके येशुके नामके बिरुद्धमे बहुते कारबाही करे पड्तै कहिके हमरा भी बिश्वास रहै |
\v 	10	हमे यरुशलेममे ओहिने कैलियै , प्रमुख पुजारीसिसे अख्तियार पाबिके बहुते सन्तसिके हमे कैदमे खाली नै , मगर ओकरासिके मारैके बखतमे ओकरेसिके बिरुद्धमे मत भी देलियै |
\v 	11	आर सभे सभाघरसिमे बारबार ओकरासिके सजाय द्याके ओकरसिके बिश्वास त्याग करैके चेष्टा कर्ते रहियै | ओकरसिके बिरुद्धमे क्रोधमे उन्मत भ्याके बाहरके सहरसिमे भी हमे ओकरासिके सतैलियै |
\v 	12	" एरंके प्रमुख पुजारीसिसे अख्तियार आर आज्ञापत्र ल्याके हमे दमस्कस महर गेलियै |
\v 	13	हे राजा , दिपहरियाँ हमे स्वर्गसे सुरुजसे भी बेसी उजेत हमे देख्लियै , जे हमे आर हमरसंगे यात्रा करेबलासिके चारो बगल चम्कते रहै |
\v 	14	जब हमेसब सभेको जमिनमे गिर्ल रहियै , तब हिब्रु भाषामे हमरा एरं कहते एकटा आवाज सुन्लियै , " शाउल शाउल , तुहें कथिले हमरा सताबैछैं ? सियामे लात मार्बहैं ते तोर्है दरद हैतौ |"
\v 	15	" तब हमे कह्लियै, "  तुहें के छह ? ' प्रभु हमरा कहैल्कै , ' हमे येशु छियै , जकरा तुहें सताबैछैं |'
\v 	16	मगर उठ आपन ट्यांगीमे खडा हु , कहिनेकी तुहें हमरामे देख्ल आर हमे तोरा देखाबे बाला बातके लिए सेवक आर साक्षी नियुक्त करैके उद्देश्यसे हमे तोर लगत देखा पड्लियौ छे |
\v 	17	हमे तोरा तोर आप्ने जाति आर अन्यजातिसे छुटकारा देबौ , जकर कते हमे तोरा पठैबौ ,
\v 	18	कि तुहें ओकरसिके आँख खोली दहैं , आर उसब अन्हारसे उजेत महर , आर शैतानके शक्तिसे परमेश्वर महर आबै | एरंके उसब आपन पापके क्षमा पैतै आर हमर परके बिश्वास द्वारा पवित्र भेलसिके स्थान उसब भी पैतै |'
\v 	19	" सेल्याके , हे राजा अग्रिपास , स्वर्गीय दर्शन पर हमे अनाज्ञाकारी नैभेलियै |
\v 	20	मगर पहिला दमस्कसमे , तब यरुशलेममे आर सारा यहुदिया देशभर रहेबलासिके आर अन्यजातिसिके भी पश्चाताप करिके परमेश्वर महर आबैले आर आपन पश्चाताप मुताबिकके काम कर कहिके हमे प्रचार कैलियै |
\v 	21	सेल्याके यहुदीसब हमरा मन्दिरमे पक्डिके मारैके चेष्टा कैल्कै |
\v 	22	ऐजके दिन तक हमे परमेश्वरसे सहायता पैलियै छे | सेल्याके छोट्का बड्का सभैके गवाही देते हमे तोरसिके सामने एत्ते खडा भेल छियै | अगमवक्तासिके आर मोशाके बोल्ल बचन जरुर पुरा हैतै कहिके बाहेक हमे आर कुछु नैकह्लियै छे -
\v 	23	उसब कहैल्कै रहे कि मसीहके दुख भोग्है पड्तै आर मुर्दासे जिन्दा भेल पहिला भ्याके ऊ आपन जाति आर अन्यजातिसिके ज्योतिके घोषणा कर्तै |"
\v 	24	ऊ आपन बचावके बात बोल्हैके समयमे फेस्तस जोरसे कहैल्कै , " हे पावल , तुहें पागल छैं, तोर बहुते बिद्दा तोरा पागल बनैल्कौ छे |"
\v 	25	मगर पावल कहैल्कै ," अति आदरणीय , फेस्तस हमे पागल नैछियै , मगर सत्य आर सुबुद्धीके बात बोलैछियै |
\v 	26	कहिनेकी राजा आप्नहैं भी यी सब बातके बिषयमे जानैछै , जकर सामने हमे बिना झिझक बोलैछियै | कहिनेकी यी कोनो बात ओकरासे छिप्ल नैछै , कहिनेकी यी बात गुपचुपमे नैकैल गेलै छे |
\v 	27	राजा अग्रिपास कि तुहें अगमवक्तासिपर बिश्वास करैछह ? हमे जानैछियै तुहें बिश्वास करैछह |
\v 	28	अग्रिपास पावलके कहैल्कै , " कि कमे समयमे तुहें हमरा ख्रिस्टियन बनाबैले सोचैछैं ?"
\v 	29	पावल जबाब देल्कै , " कम समयमे है कि बहुते समयमे यी सिक्कड़ छोडिके तुहें खाली नै मगर ऐज हमर बात सुनेबाला सभेको हमरे जुगुर है कहिके हमे परमेश्वरमे प्रार्थना करैछियै |"
\v 	30	तब राजा , हाकिम , बरनिकी आर ओत्ते बैठेबाला सभेको उठ्लै |
\v 	31	तब उसब निकाल्लके बाद आपसमे एरं कहिके बात कैल्कै , " यी आदमी प्राण दण्ड पाबेबाला या कैद जैके माफीकके कोनो काम नैकैल्कै छे |"
\v 	32	अग्रिपास फेस्तस कहैल्कै , " यी कैसर कते अपील नैकर्तियै ते यी आदमीके छोडी देतियै ते भी हैतियै |"
\c 27 
\p
\v 1 समुन्द्र यात्रामे हमेसब इटालिया ज्या कहिके निर्णय भेलके बाद , उसब पावल आर कत्न्या कैदीसिके सम्राट अगस्तसके युलियास नामके कप्तानके जिम्मा लग्या देल्कै |
\v 	2	एड्रामिटेनोससे एसियाके बिभिन्न बन्दरगाह हैते ज्याबला एकटा जहाजमे चढ़ीके हमेसब यात्रा शुरु कैलियै | अरिस्तार्खास नाम भेल थेस्लोनिकेके एक झन माकेडोनी हमरसिके संगे रहै |
\v 	3	दोसर दिन हमेसब सिदोनमे लंगर फेक्लियै | युलियस पावलके द्या देखाके ओकर साथीसिके संगे चाहे जतना सहायता लियैके अनुमति देल्कै |
\v 	4	ओत्तेसे जहाज फेर समुन्दर महर गेलै आर बतास चलैके कारणसे हमेसब साइप्रसके आड ल्याके गेलियै |
\v 	5	किलिकिया आर पामफिलिया उपारके समुन्दरमे पुग्लके बाद , हमेसब लुकियाके एकटा सहर माइरामे पुग्लियै |
\v 	6	ओत्ते इटालिया जयाबाला एकटा जहाज पाबिके कप्तान हमरासिके उटा जहाजमे चढा देल्कै |
\v 	7	बहुते दिन तक कले कले जैके कठिनके साथ् क्निडस ऐलियै आर बतास आरहौ आगु बढैले नैदिऐके कारणसे क्रेटके आड ल्याके हमेसब सालमोनेके बगल बगल भ्याके गेलियै |
\v 	8	कठिनसे ओकर किनार किनार द्याके हमेसब सुन्दर नामके बन्दरगाहमे ऐलियै | ओत्तेसे लासिया सहर बग्ल्हैमे रहै |
\v 	9	समय बहुते बिती गेलै रहे आर समुन्द्र यात्रा भी खतरनाक भेल रहै , संगहै प्रायश्चित - दिवसके उपासके समय भी बित्ल हुऐके कारणसे , पावल ओकरासिके  
\v 	10	एरं कहिके सम्झैल्कै , " मित्रसब ,यी समुन्द्र यात्रासे खाली जहाज आर मालसामानके नै , मगर आपनसिके जान जिके समेत खतरा आर नोक्सानी हैतै कहिके हमे देखैछियै |"
\v 	11	मगर कप्तान पावलके बातसे बेसी जहाजके चालक आर जहाजके मालिकके बेसी बिश्वास कैल्कै |
\v 	12	यी बन्दरगाह जाड काटैले असुविधा हुऐके कारणसे कोनो भी हालतमे फोनिक्समे जैके जाड बिताबे पड्तै कहिके बहुते झाब ओत्तेसे जहाज चलाबैके सल्लाह देल्ल्कै |फोनिक्स क्रेटके एकटा बन्दरगाह छै , जे दक्षिण पश्चिम आर उतर पश्चिम महर घुम्ल छै |
\v 	13	जब दक्षिणके बतास धीरे धीरे चले लाग्लै , ओकरसिके उद्देस्य सिद्ध भेलै कहिके , लंगर निकालीके उसब क्रेटके किनार किनार हैते यात्रा करे लाग्लै |
\v 	14	मगर कने बेरके बाद ऊ टापुसे प्रचण्ड आँधीके बेगमे उतर पुरुब कह्लाबेबला तुफान चल्लै |
\v 	15	जब जहाज आँधीके चपेटामे पड्लै , ऊ तुफानके सामना करैले नैसकल्कै आर हमेसब ओकरा जुन्हर जैछै उन्हर जैले छोडी देलियै |
\v 	16	क्लौडा नामके एकटा टापुके आडमे ऐलके बाद हमेसब मुश्किलसे जहाजके नावके बचाबैले सक्लियै | 
\v 	17	ओकरा उप्पर उठैलके बाद उसब कोनो उपायसे जहाजके निच्चासे बान्ह्ले ऐलै आर सिर्टिस नामके बालुके धापमे फसैके डरसे उसब पाल गिर्या देल्कै आर जहाज आप्नहैं बहे लाग्लै |
\v 	18	तब आँधी हमरासिके उठा उठाके पट्के लाग्लै आर दोसर दिन उसब जहाजके मालसामान फेके लाग्लै |
\v 	19	आर तेसर दिन उसब आप्नहैंसे  जहाजके लठारा फेकिदेल्कै |
\v 	20	बहुते दिन तक रौद , तारा कुछु देखे नैमिल्लै | तुफान लगातार चलैके कारणसे अन्तमे जियैके आशा भी हमेसब त्यागी देलियै |
\v 	21	बहुते दिन तक उसब नैखैके बैठ्ल रहै | तब पावल ओकरसिके लगत आबिके कहैल्कै , " मित्रसब तुहेंसब हमर सल्लाह मानिके क्रेटसे जहाज नैचालाना रहौं आर एरंको संकट आर हानी तोरासिके भोगे नैपड्तिहौं |
\v 	22	आब हमे कहैछिहौं साहास कर | तोरसिमेसे ककरो जान नैजैथौँ , मगर जहाज नष्ट हैथौँ |
\v 	23	कहिनेकी जे परमेश्वरके हमे छियै आर जकर आराधना हमे करैछियै , ओकर एकटा दुत राती आबिके हमर बगलमे खडा भेलै |
\v 	24	ऊ हमरा कहैल्कै , " पावल , नैडरा , तोरा कैसरके आगुमे अवश्य भी खडा हुए पड्तौ आर देख जहाजमे चढेबालाके प्राण परमेश्वरतोर हाथमे देल्कौछे |"
\v 	25	सेल्याके , मित्रसब साहस कर | हमे परमेश्वरमे बिश्वास करैछियै , हमरा जेरं बतैल छै , ठिक ओहिने हैतै |
\v 	26	मगर अपनासिके कोनो एकटा टापुमे बज्रे पड्तै |"
\v 	27	मगर जब चौद रात भेल रहै , आर एडियास समुन्दरमे हमेसब बह्ते रहियै , तब आधा रात महर नावीसब हमेसब कोनो जमिनके लगत ऐलियै छे कहिके अनुमान लगैल्कै ,
\v 	28	आर गहराई नापिके जब देखल्कै ते उसब सैतिस मिटर पता लगैल्कै आर फेर कने दुर जैके नाप्लकै ते उसब छब्बीस मिटर पता लगैल्कै |
\v 	29	आर कोनो पत्थलमे ठोकर खैबै कि कहिके डरसे , उसब जहाजके पाछुसे चारटा लंगर खसैल्कै , आर भोर है कहिके प्रार्थना करेलाग्लै |
\v 	30	जब नावीसब जहाजसे भागैले खोज्ते रहै , आर आगु महर लंगर खासाबैके बहानासे नाव समुन्दरमे गिर्या देल्कै रहे ,
\v 	31	तब पावल कप्तान आर सिपाहीसिके कहैल्कै , " यी आदमीसब जहाजमे नैरहतै ते तुहेंसब नैबचे सक्भ |"
\v 	32	तब सिपाहीसब नावके रस्सी काटिदेल्कै आर नावके भसे देल्कै |
\v 	33	कने कने उजेत हुए लाग्लै रहे , पावल ओकरासिके सभैके भोजन खैले आग्रह कैल्कै | ऊ कहैल्कै , " ऐज चौद दिन भेल छै , तुहेंसब अलमलमे पडिके भुख्ले कुछु नैखैके बैठ्ल छह |
\v 	34	सेल्याके कुछु खा कहिके हमे तोरासिके आग्रह करैछिहौं | कुछु खैभ ते तुहेंसब बल पैभ , तोरसिके ककरो एकटा शिरके केश भी नष्ट नैहैतै |"
\v 	35	यी बात कहिके ऊ रोटी लेल्कै आर सभैके समनामे परमेश्वरके धन्यवाद चढाके तोडिके ख्या लाग्लै |
\v 	36	तब उहोसब भी हौसला पाबिके कुछु खैल्कै |
\v 	37	( जहाजमे हमेसब दी स छिहतर झन रहियै |)
\v 	38	उसब अघाके खैलके बाद जहाजके हल्का बनाबैले समुन्दरमे गहुम फेकी देल्कै |
\v 	39	उजेत भेल पर भी उसब उटा जगह नैचिन्हे सकल्कै , मगर उसब एकटा खाडी देखल्कै | एकर बालुबाला किनार रहै | सम्भव हुए ते जहाजके उहा किनारमे आनैके योजना उसब बनैल्कै |
\v 	40	उसब लंगर गिर्या देल्कै आर समुन्दरमे ही उसब चीजके छोडी देल्कै | तख्निहैं पतवारके बान्हेबाला रस्सी खोली देल्कै | आगु महरके पाल उठाके बतास महर घुम्या देल्कै आर जहाजके किनार महर बढैल्कै |
\v 	41	मगर पानीके निच्चामे भेल बालुके रासमे जहाज ठेस लागीके ओथै धस्लै , जहाजके आगुके भाग लस्कलै आर नैचले सकल्कै ,आर पाछुके भाग छालके ठोकरसे टुटे लाग्लै |
\v 	42	कैदीसब हेलीके भाग्तै कि कहिके सिपाहीसब ओकरासिके मारैके बिचार कैल्कै |
\v 	43	मगर कप्तान पावलके बचाबैके मन करिके ओकरासिके ओरं करैसे रोकल्कै | हेले सकेबलासब जैके पहिला डंगामे बैठै कहिके ऊ हुकुम कैल्कै ,
\v 	44	आर बाँकी भेल सब तख्तासिमे आर जहाजके टुक्रासिमे चढ़ीके पार हुऐले कहैल्कै | एरंके सभेको सकुशल किनारमे पुग्लै |
\c 28 
\p
\v 1 हमेसब सकुशल किनारमे पुग्लके बाद ऊटा टापुके नाम माल्टा छै कहिके हमरासिके मालुम भेलै |
\v 	2	ओत्करो आदमीसब हमरासिके बहुते दया देखल्कै | पानी पडिके जाड हुऐके कारणसे उसब आगिन बारी देल्कै आर हमरासिके सभैके स्वागत कैल्कै | 
\v 	3	पावल एक बोझ लकडी जमा कैल्कै रहे आर उटा आनिके आगिनमे ध्यादेल्कै | आगिनके गरमसे एकटा साँप निक्लीके ऐलै आर ओकर हाथमे लट्पटैलै |
\v 	4	ओत्करो आदमीसब ओकर हाथमे साँप लट्पटैल देखिके एक दोसरके कहैल्कै , " यी आदमी जरुर ही जान मारा हैतै | यी समुन्दरसे ते बच्लै मगर इन्साफसे नैबच्लै |"
\v 	5	मगर पावल ऊटा साँपके आगिनमे झट्कारी देल्कै , आर ओकर कुछु बिगार नैभेलै |
\v 	6	मगर ओकर शरीर फुल्तै या ऊ अचानक गिरिके मर्तै कहिके उसब इन्तिजार करे लाग्लै | मगर बहुते बेरतक इन्तिजार कर्ते रहैल पर भी ओकरा कुछु भेल नैदेखिके उसब आपन बिचार बद्लीके कहे लाग्लै , " यी ते देवता छै |"
\v 	7	ऊ टापुके पब्लियस नामके मुखियाके जगह जमिन ऊ जगहके अगल बगलमे रहै | ऊ हमरासिके स्वागत कैल्कै , आर तीन दिन तक हमरसिके अतिथी सेवा कैल्कै |
\v 	8	पब्लियसके बाप बोखार आर शूलके रोगसे बेमार रहै | पावल ओकरा देखैले गेलै आर ओकर लिए प्रार्थना कैल्कै आर आपन हाथ ओकरा पर राखिके ओकरा ठिक कैल्कै |
\v 	9	यी घटना भेलके बाद उटा टापुके आरहौ आदमीसब ऐलै आर ठिक भेलै |
\v 	10	उसब बहुते किसिमसे हमर सिके आदर कैल्कै | जब हमेसब जहाजमे चढ़लियै , उसब हमरासिके चाह जतना सामान जहाजमे ध्यादेल्कै |
\v 	11	तीन महिनाके बाद हमेसब अलेक्जेंद्ड्रीयाके जहाजमे चढ़लियै | यी जहाज जाड महिनामे इह्या टापुमे रहै | जहाजके आगुके भागमे जोडमा देवताके प्रतिमा बनैल रहै |
\v 	12	सुराकुसाईमे जैके हमेसब तीन दिन ओत्ते रह्लियै |
\v 	13	ओत्तेसे हमेसब किनार किनार रेगियनमे ऐलियै | एक दिनके बाद दक्षिणके बतास चल्लै आर दोसर दिन हमेसब पटिओलीमे ऐलियै |
\v 	14	ओत्ते हमेसब भाइसिके भेट्लियै आर उसब हमरासिके सात दिन तक ओकरसिके संगे रहैले बिन्ती कैल्कै | एरंके हमेसब रोम पुग्लियै |
\v 	15	ओत्तेसे हमरसिके आगमनके खबर सुनिके भाइसब हमरासिके भेट करैले अप्पियसके बजार आर तीन पाटी नामके जगहमे ऐलै | ओकरासिके देखिके पावल परमेश्वरके धन्यवाद देल्कै आर साहस पैल्कै |
\v 	16	जब हमेसब रोममे प्रवेस कैलियै , तब पावलके एक झन सिपाहीके रेखदेखमे अस्कल्ले रहैके अनुमती मिल्लै |
\v 	17	तीन दिनके बाद पावल यहुदीसिके स्थानीय अगुवासिके बोलाबैले भेजल्कै | उसब जमा भेलके बाद ऊ ओकरासिके कहैल्कै , " भाइसब , हमे ते आपन देशके आदमीसब या पिता पुर्खाके रितीथितीके बिरुद्धमे कोनो काम नैकैलियै रहे | तैपर भी बन्दी बनिके यरुशलेमसे रोमीसिके हाथमे सौंपल्कै छे |
\v 	18	उसब जब छानबिन कैल्कै रहे उसब हमरामे मृत्यु दण्ड पाबैके कोनो कारण नैपाबिके छोडैके मन कैल्कै रहे | 
\v 	19	यहुदीसब बिरोध करैके कारणसे कैसर कते अपील करैले हमरा कर लाग्लै - हमर जातिके बिरोधमे कोनो अभियोग आनैके बात नैरहै |
\v 	20	सेल्याके तोरासिसे बात चित करैले बोलैलिहौं छे | कहिनेकी इस्राएलके आशा जे छै ओकरे खातिर ऐज हमे यी सिक्कड़से बान्हल छियै |
\v 	21	उसब ओकरा कहैल्कै , " हमेसब ते तोर बिषयमे यहुदियासे कोनो चिठ्ठी नैपैलियै छे | कोनो भाइसब भी तोर बिरुद्धमे खराब बात सुनैबो नैकैल्कै छे आर नैबोल्लै छे |
\v 	22	मगर तोर बिचार कि छै से हमेसब तोरासे सुनैले चाहैछियै | कहिनेकी यी दलके बिषयमे हमरासिके खाली एतना मालुम छै , जथौ तथौ आदमीसब यी पन्थके बिरुद्धमे खाली बोलैछै |"
\v 	23	तब उसब ओकर लिए एकटा दिन तोकी देल्कै आर बहुते संख्यामे आदमीसब ओकर डेरामे ऐलै | ऊ ओकरासिके भरौवासे सझौवा तक व्याख्यान देल्कै , आर मोशाके व्यवस्था आर अगमवक्तासिके किताबसे परमेश्वरके राज्यके गवाही देल्कै , आर येशुके बिषयमे ओकरासिके बिश्वास दिलाबैके कोशीश कैल्कै |
\v 	24	ओकर कहैल बात कत्ना झन बिश्वास कैल्कै , कत्ना झन नैकैल्कै |
\v 	25	उसब एकदोसरसे असहमत भेलै आर बिदा हुऐ बख्तियाँ यी अन्तिम बक्तव्य देल्कै , " तोरसिके पिता पुर्खाके यशैया अगमवक्ता द्वारा पवित्र आत्मा ठिके बचन कहैल्कै रहे ,
\v 	26	 यी आदमीसिके कते जैके क , " सुनैले ते तुहेंसब सुनैछैं , मगर कहियो नैबुझैछैं, देखैले ते देखैछैं लेकिन कहियो नैसुझैछौ ,
\v 	27	कहिनेकी यी आदमीसिके हृदय भोथ भेल छै , आर एकरसिके कान बहिर भेल छै आर उसब आपन आँख बन्द कैले छै , नैते उसब आँखसे देख्तियै , कानसे सुन्तियै आर हृदयसे बुझ्तियै आर घुम्तियै आर हमे ओकरासिके ठिक कर्तियै |'
\v 	28	" सेल्याके तोरासिके मालुम हौ , कि परमेश्वरके यी मुक्ति अन्यजातिसिके लिए पठैल छै , आर उसब सुन्तै |"
\v 	29	[ तब ऊ बचन बोल्लके बाद , यहुदीसब बहुते बादबिवाद कर्ते ओत्तेसे बिदा भेलै |]
\v 	30	पावल पुरा दी बरस तक आप्ने खर्चामे रोममे रह्लै , आर ओकर कते आबेबला सभैके ऊ स्वागत कैल्कै |
\v 	31	ऊ खुल्लम खुल्ला आर बिना रोकटोक परमेश्वरके राज्यके प्रचार करै ,आर प्रभु येशु मसीहके शिक्षा दै | 

