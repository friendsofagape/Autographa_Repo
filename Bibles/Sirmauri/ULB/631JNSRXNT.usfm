\id 1JN
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 यूहन्ना
\toc1  1 यूहन्ना
\toc2  1 यूहन्ना
\mt1  1 John
\mt1 1 यूहन्ना
\c 1
\p \v 1 तेसी जिन्दगी कै वचन कै बारे में जु आदि सै थिया, जेसिखै आमै शुणा, ओरो जेसिखै अपणी आखी लेई देखा, यानी जेसिखै ध्यान सै देखा ओरो हाथों लेई छुआ।
\v 2 ऐजा जीवन प्रगट होवा, ओरो आमै तेसिखै देखा, ओरो तेसकै गोवाऐ दिंयु, ओरो तूंओ तेसी अन्नत जीवन का समाचार दिंयु जु पिता कै साथै थिया ओरुआमु पान्दी प्रोगट होआ। 
\v 3 जु किछै आमुऐ देखौ ओरो शुणु ओसो तिथका समाचार तुंओ खै भै दोंऊऐ, एसलिऐ कै तुंऐ भे ओमारै साथै शामिल होंव, ओरो ओमारे ऐजै शामिलता पिता कै साथै ओरो तेसकै बेटे यीशू मसीह कै साथै ओसो।
\v 4 ओरो ऐजी बातौ आमै एसलिऐ लिखु कै ओमारे खोशै पुरै होऐ जांव।
\v 5 जु समाचार आमै तेसिंकेंई दा शुणा ओरो तुंओ खै शुणाऊँ, सै ऐजा ओसो कै पोरमेश्वर ज्योति ओसो ओरो तियोंदा किछे भै ईनारी ना।
\v 6 जै आमै बोलौ कै तेसके साथै ओमारे शामिलता ओसो तोबे भै ईनारै दै चालौ, तौ आमै झुठै ओसो ओरो सोच्चाई पान्दी ना चालौ,
\v 7 पोरो जै जेशेखै सै ज्योति में ओसो, तेशेखै ही आमै भै ज्योति में चालौ, तौ एकी दुजै सै शामिलता राखू, ओरो तेसका बेटा यीशु कौ लोई आमु सोब पापों सै शुध्द कोरो।
\v 8 जै आमै बोलो कै आमु दा किछे पाप ना आथी, तौ आपणै आपी खै धोखा दिंयु, ओरो आमु दै सोच्चाऐ न।
\v 9 जै आमै आपणै पापो खै मानै दिंयु, तौ सै ओमारे पापों खै माफ कोरणै ओरो आमु सोब अधर्म सै शुध्द कोरणै में विश्वासयोग्य ओरो धोर्मे ओसो।
\v 10 जै आमै बोलो कै आमै पाप ना कोरै राखी, तौ तेसी खै झुठा ठोहराओं, ओरो तेसका वचन आमु दा ना आथी।
\c 2
\p \v 1 ओ बालकों, हांव ऐजी बातौ तुंओ एसलिऐ लेखैलोई कै तुंऐ पाप ना कोरो, ओरो जै कुणिऐ पाप कोरो, तौ पिता कै धोरै ओमारा एक साथै ओसो यानी धर्मी यीशु मसीह,
\v 2 ओरो सै ही ओमारै पापों का प्रायशित ओसो, ओरो केवल ओमारे ही ना यानी सोब सोंईसारियों कै पापों का भै।
\v 3 जै आमै तेसकी आज्ञाओं खै मानले, तौ ऐशे खै ही आमै जाणै पोंऊबै के आमै तेसी खै जाणै गोवे।
\v 4 जु कुणिऐ ऐजौ बोलो, हांव तेसी खै जाणै गोवा, ओरो तेसकी आज्ञायाओं खै ना मानौ, सै झुठा ओसो ओरो तेसिदै सोच्चाई ना,
\v 5 पोरो जू कुणिए तेसके वचन पान्दी चालौ, तिनुदा सचमुच पोरमेश्वरो का प्यार सिध्द होऐ रोवा। ऐशेखै ही आमै जाणुऐ कै आमै तेसिदै ओसो।
\v 6 जु कुणिऐ ऐजौ बोलौ कै हांव तेसिदा बोणेयोंदा ओसो तेसिखै चेईऐ के आपी भै तेशेखै ही चालौ जेशेखै सैजा चालौ थिया।
\v 7 ओ प्यारों, हांव तुंओ खै कोणजे नोऐ आज्ञा लिखु, पोरो सेजी ही पुराणी आज्ञा जु शुरू सै तुंओ मिली रोई, ऐजी पुराणी आज्ञा सेजा वचन ओसो      जेसिखै तुंऐ शुणै राखा।
\v 8 तोबे भै हांव तुंओ खै नोऐ आज्ञा लिखु, ओरो ऐजी तेसिमें ओरो तुंओ में साच्ची ठोहरो, क्योंकि ईनारों मिटदु जांव ओरो सोच्चाई कै ज्योति भै ऐबे चोमकोंदै लागै।
\v 9 जु कुणिऐ ऐजौ बोलो कै हांव ज्योतो में ओसो ओरो आपणै भाइयारी बोईर राखौ, सै ईबी तोडी भै ईनारे दा ओसो।
\v 10 पोरो जु कुणिऐ आपणै भाई सै प्यार कोरो सै ज्योति में ओसो, ओरो ठोकर ना खाऐ सोको।
\v 11  पोरो जु कुणिऐ आपणै भाईयारी बोएर राखौ सै ईनारै में ओसो ओरो ईनारै दा ही वालौ ओरो ना जाणौ कै कुके जाणौ, क्योंकि ईनारै तेसकी आखी आन्धी कोरै राखी ओसो।
\v 12  ओ बालकों, हांव तुंओ एसलिऐ लिखु कै तेसके नांव सै तोवारे पाप क्षमा होऐ रोवे।
\v 13 ओ पितऱो, हांव तुंओ एसलिऐ लेखै लौ कै जू आदि सै ओसो तुंऐ तेसिखै जाणौऐ। ओ जवानों, हांव तुंओ एसलिऐ लिखु कै तुंऐ तेसी दऋष्टों पान्दी जय पाए राखै। ओ बालकों, मौंऐ तुंओ एसलिऐ लेखै राखौ कै तुंऐ पिता खै जाणै गोवे। 
\v 14  ओ पितरो, मौंऐ तुंओ एसलिऐ लिखै राखौ कै जु आदि सै ओसो तूऐ तेसिखे जाणै गोवे। ओ जवानों, मौंऐ तुंओ एसलिऐ लेखै राखो, कै बलवान होंव, ओरो पोरमेश्वरो का वचन तुंओ दा बोणा रोंव, ओरो तुंऐ तेसी दऋष्टों पान्दी जय पाऐ राखै।
\v 15  तुंऐ ना तौ सोंईसारी सै ओरो ना सोंईसारियों की चिजौ वारी प्यार राखौ। जै कुणिऐ सोंईसारीयारी प्यार कोरो, तौ तेसिदा पिता का प्यार ना आथी।
\v 16 क्योंकि जु किछे सोंईसारी दौ ओसो, यानी शोरिरो की अभिलाषा ओरो आखी की अभिलाषा ओरो     का घमण्ड, सै पिता कै ढोबो ना पोरो सोंईसारियों कै ढोबो शा ओसो।
\v 17 सोंईसारै ओरो तिंयोकै अभिलाषाऐँ दुईने मिट्दी जान्दी रोंदी, पोरो जु पोरमेश्वरो कै इच्छा पान्दी चालौ सै सौदा बोणैयोंदा रौला।
\v 18 ओ बालकों, ऐजा आखरी समय ओसो, ओरो जेशेखै तुंऐ शौणै राखौ ओसो कै मसीह का विरोधै आणैवाला ओसो, तेसके अनुसार ऐबे भै बोहुतै मसीह विरोधै पोऐदा होऐ गोवे, ईथुलेई आमै जाणै सोको कै ऐजा आखरी समय ओसो।
\v 19 सै निकलै तौ आमू ही मुन्जी दै, पोरो आमु मुन्जी ना थी, क्योंकि जै सै आमु मुन्जी कै होंदै, तौ ओमारै साथै रोओंदै पोरो निकलै एसलिऐ गोवे कै ऐजौ प्रोगट होंव कै सै सोब आमुवारी कै ना आथी।
\v 20 पोरो तोवारा तौ तेसी पवित्र सै अभिषेक होऐ रोवा, ओरो तुंऐ सोब कुछ जाणौ।
\v 21  मौंऐ तुंओ एसलिऐ ना लिखी कै तुंऐ सोच्चाई कै ना जाणौ, पोरो एसलिऐ कै तेसी खै जाणौऐ, ओरो एसलिऐ कै कुणिऐ झुठ, सोच्चाई कै ढोबो शौ ना।
\v 22 झूठा कुण ओसो? केवल सेजा जु यीशु कै मसीह होणौ सै ईनकार कोरो, ओरो मसीह का विरोधि सेजा ओसो जु पिता का ओरो बेटे का ईनकार ना कोरो ओसो।
\v 23 जु कुणिऐ बेटे का इनकार कोरो तेसिकेंई पिता भै ना आथी, जु बेटे खै मानै दोंव, तेसकेंई पिता भै ओसोऐ।
\v 24 जु किछै तुंऐ शुरु सै शौणै राखौ ओसो, सेजौ ही तुंओदौ बोणेयोंदौ रोंव तौ तुंऐ भै बेटे में ओरो पिता में बोणेयोंदै रोलै।
\v 25 ओरो जिथकी तेने आमुयारी प्रतिज्ञा कै सै अन्नत जीवन ओसो।
\v 26 मौंऐ ऐजी बातौ तुंओ तिनकै बारे में लेखे राखी जु तुंओ भोरमांओ ओसो।
\v 27 पोरो तोवारा सेजा अभिषेक जु तेसके ढोबो किया गोवा, तुंओ दा भोणेयोंदा रोंव,  ओरो तुंओ ईथका प्रयोजन ना कै कुणिऐ तुंओ शिखाओं, यानी जेशेखै सेजा अभिषेक जु तेसके ढोबो शा किया गोवा तुंओ सौब बातौ शिखाओं, ओरो सै साच्चा ओसो ओरो झुठा ना, ओरो जेशेखै तेने तुंओ शिखाऐ राखौ तेशेखै ही तुंऐ तेसिदै बोणैयोंदै रोंव।
\v 28 अत; ओ बालकों, तेसिदै बोणैबा रोओ कै जोबे सै प्रोगट होंव तौ आमू हियाव होंव, ओरो आमै तेसकै आणै पान्दी तेसके सामणै लोज्जित ना होंव। 
\v 29 जै तुंऐ जाणौऐ, कै सै धोर्मै ओसो, तौ ऐजौ भै जानौ होले कै जु कुणिऐ धर्म का काम कोऱो सै तेसि पोरेशा जोन्मै रोवा।
\c 3
\p \v 1 देखो पिताऐ आमुयारी केशणा प्यार किया ओसो कै आमै पोरमेश्वरो कै नानडिया बोलै जांव, ओरो आमै ओसो भै ओसो। ऐशेखै ही सोंईसारै आमु खै ना जाणौ, क्योंकि तिनुवें तेसिखै भै ना जाणी।
\v 2 ओ प्यारो, ऐबे आमु पोरमेश्वरो कै बोच्चै ओसो, ओरो ऐबी तोडी ऐजौ प्रोगट ना होई कै आमै का कुछ होलै। ऐतरों जाणौ कै जोबे सै प्रोगट हौला तौ आमै तेसकै जेशणै होऊँबे क्योंकि तेसिखै तेशणा ही देखदै जेशणा सै ओसोऐ।
\v 3 ओरो जु कुणिऐ तेसी पान्दी ऐजै आशा राखौ, सै आपणै आपी खै तेशेखै ही पवित्र कोरो जेशेखै सै पवित्र ओसो।
\v 4 जु कुणिऐ पाप कोरो, सै विधी का विरोध कोरो, ओरो पाप तौ विधी का विरोध ओसो।
\v 5 तुंऐ जाणौऐ कै सै एसलिऐ प्रोगट होआ कै पापों खै हर लोऐ जांव, ओरो तेसके स्वभाव में पाप ना आथी।
\v 6 जु कुणिऐ तेसिदा बोणेयोंदा रोंव, सै पाप ना कोरौ जु कुणिऐ पाप कोरो, तेने ना तौ तेसी खै देखै रेई ओरो ना तेसी खै जाणा।
\v 7 ओ बालकों, कौसी कै भोरमाणै में न आया। जु धर्म कै काम कोरो, सेजा ही तेसके जेशणा धोर्मे ओसो।
\v 8 जु कुणिऐ पाप कोरो सै शैतान कै ढोबो शा ओसो, क्योंकि शैतान शुरु ही सै पाप कोरदा आऐ रोवा। पोरमेश्वरो का बेटा एसलिऐ प्रोगट होऐ रोवा कै शैतान कै कामोम का विनाश कोरो।
\v 9 जु कुणिऐ पोरमेश्वर सै जोन्मै रोवा सै पाप का कोरो, क्योंकि तेसके बीच तिनुदौ बोणैयौदौ रोंव, ओरो सै पाप कोरै ही ना सोको क्योंकि पोरमेश्वर सै जोन्मै रोवा।
\v 10  ऐशेखै ही पोरमेश्वर कै सन्तान ओरो शैतान कै सन्तान जाणै जांव, जु कुणिऐ धर्म कै काम ना कोरो सै पोरमेश्वरो सै ना, ओरो ना सै जु आपणै भाईयारी प्यार ना राखौ।
\v 11 क्योंकि जु समाचार तुंऐ शुरु सै शुणा, सै ऐजौ ओसो कै आमै एकी दुजै यारी प्यार राखौ,
\v 12 ओरो कैन कै जेशणा ना बोणै जु तेसी दुष्टो सै थिया, ओरो जेने आपणै भाई खै मारै दिया। ओरो  तेसिखै किथकै कारण सै मारा  ऐसी कारण कै तेसके काम बुरै थुऐ, ओरो तेसके भाई कै काम धर्म कै थिऐ। 
\v 13 ओ भाईयों, जै सोंईसारै तुंओवारी बोएर राखौ तौ अचम्बा ना कोरेया।
\v 14 आमै जाणोऐ कै आमै मौउत सै पार होऐबा जीवनों दै पोंउचै गोवे, क्योंकि आमै भाईयों सै प्यार कोरु। जु प्यार ना कोरो सै मौत कै दशा में रोंव।
\v 15 जु कुणिऐ आपणै भाईयारी बोऐर कोरो, सै हत्यारा ओसो, ओरो तुंऐ जाणौऐ कै कोसी हत्यारे में अन्नतजीवन ना होंव।
\v 16 आमै प्यार ऐशेखै जाणा कै तेने आमारे लिऐ आपणै प्राण देऐ दिये, ओरो आमु भै भाईयों कै लिऐ प्राण देणा चेईऐ।
\v 17 पोरो जेसी कोसी केंई सोंइसारी कै सम्पतै ओसो ओरो सै आपणै भाई खै कंगाल देखेबा तेसी पान्दी तरस खाणा ना चाही, तौ तेसिदा पोरमेश्वरो का प्यार केशेखै बोणेयोंदा रोए सोको?
\v 18 ओ बालकों, आमै वचन ओरो जीभ ही सै ना, पोरो काम ओरो सोच्चाई कै द्वारा भै प्यार कोरै।
\v 19 ऐशेखै  ही आमै जाणुबे कै आमै सोच्चाई कै ओसो, ओरो जेसी बातौ में ओमारा मौन आमु दोष देला, तेसके बारे में आमै तेसके सामणै आपणै-आपणै मोनौ खै ढाढस देऐ सोकुबे।
\v 20 क्योंकि पोरमेश्वर ओमारे मोनो दा बोडा ओसो, ओरो सोबे कुछ जाणौ।
\v 21 ओ प्यारों, जै ओमारा मौन आमु दोष ना देंव, तौ आमु पोरमेश्वरो कै सामणै हियाव होंव,
\v 22  ओरो जु किछै आमै मांगों ओसो, सै आमु तेसियारी मिलांव, क्योंकि आमु तेसके आज्ञायाओं खै मानु ओरो जु तेसीखै भांव सेजौ ही कोरु।
\v 23 तेसकै आज्ञा ऐजी ओसो कै आमै तेसकै बेटे यीशु मसीह कै नांव पान्दी विश्वास कोरो, ओरो जेशणै तेने आमु आज्ञा देऐ राखै तेथके अनुसार आपस में प्यार राखौ।
\v 24 जु तेसके आज्ञा खै मानौ ओसो, सै तेसिदा ओरो तिनुदा बोणेयोंदा रोंव ओरो ईथलेई, यानी तेसी आत्मा लेई जू तेने आमु देऐ राखा, आमै जाणुऐ कै सै आमु दा बोणै रोंव।
\c 4
\p \v 1 ओ प्यारो, हर एक आत्मा कै प्रतीति ना कोरो, यनी आत्माओं खै पोरखो कै सै पोरमेश्वरों कै ढोबो शै ओसो कै ना, क्योंकि बोहुतै झुठे भविष्यद्वक्ता धोरतियों पान्दी निकल खोडै होए रोवे।
\v 2 पोरमेश्वरो का आत्मा तुंऐ ऐशेखै पोछयाणै सोको जु आत्मा मानै देंव कै यीशु मसीह शोरिरो दा होऐबा आऐ रोवा सै पोरमेश्वरो कै ढोबो शा ओसो,
\v 3 ओरो जु आत्मा यीशु खै ना मानौ, सै पोरमेश्वरों कै ढोबो शै ना आथी, ओरो सेजै ही तौ मसीह कै विरिधी कै आत्मा ओसो, जिनकै चोर्चा तूमे शोणै पाऐ सै आणैवाला ओसो, ओरो ऐबे भै धोरतियों पान्दी ओसो।
\v 4 ओ बालकों, तुंऐ पोरमेश्वरो कै ओसो, ओरो तुंऐ तेसी पान्दी जय पाऐ राखै, ज्योंकि जु तुंओ दा ओसो सै तेसिदा भै जु सोंईसारी दा ओसो, बौडा ओसो।
\v 5  सै सोंईसारी कै ओसो, ऐसी कारण सै सै सोंईसारियों की बातौ बोलौ, ओरो सोंईसारै तिनकु शुणौ ओसो।
\v 6 आमै पोरमेश्वरों कै ओसो। जु पोरमेश्वरो खै जाणौ ओसो, सै ओमारी शुणौ ओसो, जु पोरमेश्वरो खै ना जाणौ सै ओमारा ना शुणदा, ऐशेखै ही आमै सोच्चाई कै आत्मा ओरो भ्रम कै आत्मा खै पोछेयाणै दोंव।
\v 7 ओ प्यारों, आमै आपस में प्यार राखौ, क्योंकि प्यार पोरमेश्वरो सै ओसो। जु कुणिऐ प्यार कोरो सै पोरमेश्वरो सै प्यार कोरो, सै पोरमेश्वरो सै जोन्में रोवा ओरो पोरमेश्वरो खै जाणौ ओसो।
\v 8 जु प्यार ना राखौ सै पोरमेश्वरो खै ना जाणदा, क्योंकि पोरमेश्वर प्यार ओसो।
\v 9 जु प्यार पोरमेशवर आमुयारी कोरो, सै ऐशेखै प्रोगट होआ कै पोरमेश्वरै आपणा ऐकलोता बेटा सोंईसारियोदा छाडै दिया कै आमै तेसके द्वारा जीवन पांव।
\v 10 प्यार ऐशेखै ना कै आमै पोरमेश्वरो यारी प्यार किया, पोरो ऐशेखै ओसो कै तेने आमुयारी प्यार किया ओरो ओमारे पापों कै पोछताणौ कै लिऐ आपणै बेटे खै छाडा।
\v 11 ओ प्यारों, जोबे पोरमेश्वरै आमुयारी ऐशणा प्यार किया, तौ आमुखै भै आपस में राखणा चेईऐ।
\v 12 पोरमेश्वरो खै कोलोंई भै ना देखै राखी, जै आमै आपस में प्यार राखुबे, तौ पोरमेश्वर आमे दा भोणेयोंदा रोंव ओरो तेसका प्यार आमु सिध्द होऐ गोवा।
\v 13 ऐशेखै ही आमै जाणुऐ कै आमै तेसिदै बोणेयोंदै ओसो, ओरो सै आमु दा, क्योंकि तेने आपणै आत्मा पोरेशौ आमु देऐ राखौ।
\v 14 आमै देखै भै दियु ओरो गवाही भै दोंव ओसो कै पिताऐ बेटे खै सोंईसारौ का उध्दारकर्ता कोरे भा छाडै राखा।
\v 15 जु कुणिऐ ऐजा माने दोंव कै यीशु पोरमेश्वरो का बेटा ओसो, पोरमेश्वर तेसिदा बोणेयोंदा रोंव, ओरो सै पोरमेश्वरोदा।
\v 16 जु प्यार पोरमेश्वर आमुवारी राखौ, तेसिखै आमै जाणै गोवे ओरो आमु तेसका विश्वास ओसो। पोरमेश्वर प्यार ओसो, ओरो जु प्यार में बोणेयोंदा रोंव सै पोरमेश्वरोदा बोणेयोंदा रोंव, ओरो पोरमेश्वर तेसिदा बोणेयोंदा रोंव। 
\v 17  ऐशेखै ही प्यार आमु दा सिध्द होआ कै आमु न्याय कै दुसै हियाव होंव, क्योंकि जेशेखै सै ओसो तेशेखै ही सोंईसारी दै आमै भै ओसो।
\v 18  प्यार में डोर ना होंव, यानी सिध्द प्यार डौर खै दुर कोरै दोंव, क्योंकि डौर का सम्बन्ध दण्ड लेई होंव, ओरो जु डोरै जांव सै प्यार में सिध्द ना होई।
\v 19 आमै एसलिऐ प्यार कौरु, कै आगै तेने आमुयारी प्यार कोरै राखा।
\v 20 जै कुणिऐ बोलौ, हांव पोरमेश्वर यारी प्यार राखु, ओरो आपणै भाई यारी बोईर राखु तौ सै झुठा ओसो, क्योंकि जु आपणै भाईयारी जेसिखै तेने देखै राखा प्यार ना राखौ, तौ सै पोरमेश्वरो यारी भै जेसिखै तेने ना देखै रेई प्यार ना राखै सोको।
\v 21 तेसीकेंई दी आमु ऐजी आज्ञा भेटे रोई, कै जु कुणिऐ पोरमेश्वरो वारी प्यार राखौ सै आपणै भाई यारी भै प्यार राखेया।
\c 5
\p \v 1 जेसका ऐजा विश्वास ओसो कै यीशु ही मसीह ओसो, सै पोरमेश्वरो लेई पोएदा होऐ रोवा, ओरो जु कुणिऐ पोऐदा कोरणैवालै सै प्यार राखौ, सै तेसी यारी भै प्यार राखौ जु तेसी पोरेशा पोऐदा होऐ रोवा।
\v 2 जोबे आमै पोरमेश्वरो वारी प्यार राखौ ओरो तेसकी आज्ञायाओं खै मानु ओसो, तौ ऐशेखै ही आमै जाणुऐ कै आमै पोरमेश्वरो कै सन्तानों यारी प्यार राखु।
\v 3 क्योंकि पोरमेश्वरो यारी प्यार राखणा ऐजौ ओसो कै आमै तेसकी आज्ञायाओं खै मानु, ओरो तेसकी आज्ञाऐं कोठिन ना।
\v 4 क्योंकि जु किछै पोरमेश्वरो लेई पोऐदा होऐ रोव, सै सोंईसारी पान्दी जय प्रोप्त होंव, ओमारा विश्वास ओसो।
\v 5 सोंईसारी पान्दी जय पाणैवाला कुण ओसो? केवल सेजा जेसका ऐजा विश्वास ओसो कै यीशु, पोरमेश्वर का बेटा ओसो।
\v 6 ऐजा ही ओसो सै जु पाणी ओरो लोई कै द्वारा आया थिया, यानी यीशु मसीह: सै ना केवल पाणी कै द्वारा यानी पाणी ओरो लोई दुईने कै द्वारा आया थिया।
\v 7 ओरो जु गवाही दोंव ओसो, सै आत्मा ओसो, क्योंकि आत्मा सोच्चाऐ ओसो।
\v 8 गवाही देणेवालै तीन ओसो, आत्मा, ओरो पाणी, ओरो लोई, ओरो तीने एकी ही बतौ पान्दी सहमत ओसो।
\v 9 जोबे आमै आदमी कै गवाही मानै दोंऊ, तौ पोरमेश्वरो कै गवाही तौ तेसीदै बोडैबा ओसो, ओरो पोरमेश्वरो कै गवाही ऐजी ओसो कै तने आपणै बेटे कै बारे में गवाही दै ओसो।
\v 10 जु पोरमेश्वरो के बेटे पान्दी विश्वास कोरौ सै आपणै ही में गवाही राखौ ओसो। जेने पोरमेश्वरो पान्दी विश्वास  ना किया तेने तेसी खै झुठा ठोहराया, क्योंकि तेने तियों गवाही पान्दी विश्वास ना कोरी जु पोरमेश्वरै आपणै बेटे कै बारे में दै ओसो।
\v 11 ओरो सै गोवाई ऐजी ओसो कै पोरमेश्वरै आमु अन्नत जीवन देऐ राखा, ओरो ऐजा जीवन तेसके बेटे में ओसो।
\v 12 जेसकेंई बेटा ओसो, तेसकेंई जीवन ओसो, ओरो जेसींकेंई पोरमेश्वरो का बेटा ना, तेसीकेंई जीवन भै ना आथी।
\v 13 मौंऐ तुंओ, जु पोरमेश्वरो कै बेटे को नांव पान्दी विश्वास कोरो, एसलिऐ लेखै राखौ कै तुंऐ जाणौ कै अन्नत जीवन तोवारा ओसो।
\v 14 ओरो आमु तेसकै सामणै जु हियाव होंव, सै ऐजा ओसो, कै जै आमै तेसके इच्छा कै अनुसार कुछ माँगुऐ, तौ सै ओमारी शुणौ ओसो।
\v 15 जोबे आमु जाणुऐ कै जु कुछ आमै माँगु ओसो सै ओमारी शुणौ ओसो, तौ ऐजौ भै जाणु ओसो कै जु किछे आमै तेसिकेंइदु माँगो, सै पाऐ भै राखौ।
\v 16 जै कुणिऐ आपणै भाई खै ऐशणा पाप कोरदे देखो जिथका फल मौउत ना ओसो, तौ बेनतै कोरेया, ओरो पोरमेश्वर तेसीखै तिनके लिऐ, जिनुवें ऐशणा पाप कोरे राखा ओसो जिथका फल मौउत ना होंव जीवन देला। पाप ऐशणा भै होंव ओसो जिथका फल मौउत ओसो, इथके बारे में हांव बेनतै कोरणै कै लिऐ ना कौरु।
\v 17 सोबे किसम का अधर्म तौ पाप ओसो, पोरो ऐशणा पाप भै ओसो जिथका फल मौऊत ना।
\v 18 आमै जाणौऐ कै जु कुणिऐ पोरमेश्वरो लेई पोऐदा होऐ रोवा, सै पाप ना कोरो, पोरो जु पोरमेश्वरो लेई पोऐदा होऐ रोवा, तेसी खै सै बोचाऐबा राखौ, ओरो तेसीखै दुष्ट छुई भै ना सोको। 
\v 19 आमै जाणौऐ, कै आमै पोरमेश्वरो सै ओसो, ओरो सारा संसार तेसी दुष्ट कै वंश में पोडेयोंदा ओसो।
\v 20 आमै ऐजौ भै जोणिऐ कै पोरमेश्वरो का बेटा आऐ गोवा ओरो तेने आमु खै सोमझ देऐ राखै कै आमै तेसी साच्चै खै पोछेयाणु, ओरो आमै तेसी में जु सोच्चाऐ ओसो, यानी तेसका बेटा यीशु मसीह दे रोंव। साच्चा पोरमेश्वर ओरो अन्नत जीवन ऐजा ही ओसो।
\v 21 ओ बालकों, आपणै आपी खै मुरतों सै बचाऐबा राखेया।
