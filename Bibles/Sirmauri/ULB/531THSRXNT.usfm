\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पौलुसों ओरो सिलवानुस ओरो तीमुथियुस कै ढोबो शै थिस्सलूनीकियों कै कलिसिया कै नांव, जु पोरमेश्वर पिता ओरो प्रभु यीशु मसीह में ओसो अनुग्रह ओरो शान्तै तुंओं भेटया कोरो।
\v 2 आमैं आपणी प्रार्थनाओं में तुंओं याद कोरो ओरो सौदा तुंओं सोबि कै बारे में पोरमेश्वरो का धोन्यवाद कौरू, 
\v 3 ओरो आपणै पोरमेश्वरो ओरो पिता कै सामणै तोवारे विश्वास कै काम, ओरो प्यार कै मेहनत, ओरो ओमारे प्रभु यीशु मसीह दै आशा कै      खै लगातार याद कोरो ओसो।
\v 4 ओ भाईयों, पोरमेश्वरो कै प्यारै लोगो, आमैं जाणौ ओसो कै तुंऐ चौणेयोंदे ओसो।
\v 5 क्योंकि ओमारा सुसमाचार तुंओं केंई ना केवल शब्द मात्रा में ही नही पोरो शोकतै ओरो पवोत्र आत्मा में, ओरो बोडै इरादै कै साथै पोंहुचै रोवा, जेशैखै तुंऐ जाणौ ओसो कै आमैं तोवारे लिऐ तोवारे बीच में केशणै बोणै गोवे थिये।
\v 6 तुंऐ बोडै कोलेशों में पवित्र आत्मा कै खुशी कै साथै, वचन खै मानेबा ओमारे ओरो प्रभु कै शै चाल चालदै लागै।
\v 7 इथै तोडी कै मकिदुनिया ओरो अखया कै सोबै विशवासियों कै लिऐ तुंऐ नोमुना बोणो।
\v 8 क्योंकि तोवारे कागी दौ ना केवल मकिदुनिया ओरो अखया में प्रभु का वचन शुणाया गोवा, पोरो तोवारे विशवास कै जु पोरमेश्वरो पान्दी ओसो, हर जोगै दै एशणै चोर्चा फोएलै गोऐ कै आमु बोलणो कै जोरुरत ना ओसो।
\v 9  क्योंकि सै आपी ही ओमारे बारे में बेतांव ओसो कै तुंओं केंई ओमारा आणा केशैखै होवा, ओरो तुंऐ केशेखै मुरती सै पोरमेश्वरो कै ढोबो फिरो ताकि जींवदे ओरो साच्चै पोरमेश्वरो कै सेवा कोरो।
\v 10 ओरो तेसके बेटे कै स्वर्गो पोरेशै आणै कै बाट जोंदे रोवे जैथुखै तेने मोरयोंदे में सै जींवदी यानी यीशु कै, जु आमु खै आणैवाले प्रकोप सै बोचाओं ओसो। 
\c 2
\p \v 1 ओ भाईयों, तुंऐ आपी ही जाणौ ओसो कै ओमारा तुंओ केंई आणौ बेकार ना होई,
\v 2 यानी तुंऐ आपी ही जाणौ ओसो कै आगै फिल्लपी में दु:ख उठाणै ओरो उपद्रव सेहणै पान्दी भै ओमारे पोरमेश्वरेए आमुखै ऐशणा साहस देऐ राखा, कै आमै पोरमेश्वर का सुसमाचार भारी विरोधों कै होंदै भै तुंओ शुणौऊ।
\v 3 क्योंकि ओमारा उपदेश ना भ्रम सै ओसो ओरो ना अशुध्दता सै, ओरो ना छल कै साथै ओसो,
\v 4 पोरो जेशेखै पोरमेश्वरेऐ आमु काबिल ठोहोरोऐबा सुसमाचार सौंपा, आमै तैशणा ही बखान कौरू, ओरो ईथु दै आदमी खै ना, पोरो पोरमेश्वरो खै, जु ओमारे मोनौ खै जाणौ ओसो, खुशी कोरो ओसो।
\v 5 क्योंकि तुंऐ जाणौ ओसो कै आमै ना तौ कोलोंई चापलुसी की बातों किया कोरो थिऐ, ओरो ना लोभ कै लिऐ भाना कोरो थिऐ, पोरमेश्वर ग्वाह ओसो।
\v 6 ओरो जै आमै मसीह कै भगत होणै कै कारण तुंओ पान्दी बोझ डालै सोको थिऐ, तौ भी आमै आदमियों केंई दा आदर ना चांव थिऐ, ओरो ना तुंओ केंईदा।
\v 7 पोरो जेशेखै माँ आपणै बेटे का पालन पोषन कोरो, तेशेखै ही आमै भै तोवारे बीच दै रोऐबा कोमलता दिखाऐ,
\v 8 ओरो तेशेखै ही आमै तोवारे लालसा कोरेबा, ना केवल पोरमेश्वरो का सुसमाचार पान्दी आपणा-आपणा प्राण भै तुंओ देणौ खै तैयार थिऐ, एसलिऐ कै तुंऐ ओमारे प्यारे होऐ गोवे थिऐ।
\v 9  क्योंकि, ओ भाईयों, तुंऐ ओमारे मेहनत ओरो कोष्ट खै याद राखौ ओसो, आमै एसलिऐ रात दुसों काम धन्धा कोरेबा तुंऐ मुन्जी पोरमेश्वर का सुसमाचार प्रचार किया कै तुंओ मुन्जी कौसी पान्दी भार ना होंव।
\v 10 तुंऐ आप ही गवाह ओसो, ओरो पोरमेश्वर भै गवाह ओसो कै तुंऐ विशवासियों कै बीच में ओमारा                   केश्णा   पवित्र ओरो धार्मिक ओरो निर्दोष रोवा।
\v 11 तुंऐ जाणौऐ कै जेशेखैऐ पिता आपणै बेटे कै साथै      कोरो ओसो, तेशेखै ही आमै भै तुंओ मुन्जी दै हर एक खै उपदेश कोरो, ओरो शान्तै दोंव, ओरो सोमझाओं थिऐ
\v 12 कै तोवारा चालचलन पोरमेश्वर के योग्य होंव, जु तुंओ खै आपणै राज्य ओरो महिमा में बोईदो ओसो।
\v 13 एसलिऐ आमै भै पोरमेश्वरो का धोन्यवाद सौदा कोरो कै जोबे ओमारे कारण पोरमेश्वरो कै सुसमाचार का वचन तोवारे धोरै पोंऊँचा, तौ तुंऐ तेसी आदमियों का ना पोरो पोरमेश्वरो का वचन सोमझेबा (बोरो सचमुच ऐजौ ऐशेखै ही ओसो)  सविकार किया, ओरो सै तुंओ विश्वासियों में जु विश्वास राखौ, प्रभावशाली ओसो।
\v 14 एसलिऐ तुंऐ, ओ भाइयों, पोरमेश्वरो कै तिनु कलिसियाओं केशै चाल चलणै लागै जु यहुदियों में मसीह यीशु में ओसो, क्योंकि तुंऐ भै आपणै लोगों सै तेशणा ही दु:ख उठाया जेशणा तिनुऐ यहुदियों केंईदा पाया थिया।
\v 15 जिनुऐ प्रभु यीशु खै ओरो भविष्यद्वक्ताओं खै भै मारै दिऐ ओरो आमु खै सोताऐ, ओरो पोरमेश्वर तिनु दा खुश ना, ओरो सै सोब आदमियों का विरोध कोरो ओसो,
\v 16 ओरो सै अन्यजातियों केंई दै तिनके उध्दार के लिऐ बातौ कोरणौ सै आमुखै रोको ओसो कै सोदा आपणै पापों का नपुआ भोरेया रोंव, पोरो तिनु पान्दी पोरमेश्वरो का बोहत बोडा प्रकोप आऐ पोऊँचा।
\v 17 ओ भाईयों, जोबै आमै थोडी देर कै लिऐ, मोनौ दौ ना यानी प्रगट में तुंओ केंई दै अलग होऐ गोवे थिऐ, तौ आमै बोडै लालसा कै साथै तोवारे मुँह देखणौ कै लिऐ और भै ज्यादा कोशिश कै।
\v 18 एसलिऐ आमै( यानी हांव पौलुसैऐ) एक बेई ना यानी दौ बेई तोवारे धोरै आणौ चौऊ, पोरो शैतानेऐ आमु खै रोकेबा रोवा।
\v 19 भला ओमारे आशा या खौशै या बौडाई मुकुट का ओसो? क्या ओमारे प्रभु कै सामणै तेसके आणै  कै समय दै तुंऐ ही ना हौलै?
\v 20 ओमारे बौडाऐ ओरो खौशै तुंऐ ही ओसो।
\c 3
\p \v 1 एसलिऐ जोबे आमु सै और ना रोऐ गौ, तौ आमुऐ ऐजौ ठोहरोऊ कै एथेन्स में ऐकली रोऐ जाओ,
\v 2 ओरो आमै तीमुथियुस खै, जु मसीह कै सुसमाचार में ओमारा भाऐ ओसो पोरमेश्वरो का सेवक ओसो, एसलिऐ छाडा कै सै तुंओं काठै राखौ ओरो तोवारे विश्वास कै बारे में तुंओ सोमझाओं,
\v 3 कै कुणीऐ इनी कोलेशों कै कारण डगमगाऐ ना जांव। क्योंकि तुंऐ आपी ही जाणौऐ कै आमै इनी ही कै लिऐ ठोहराऐ राखै।
\v 4 क्योंकि आगै ही, जोबे आमै तोवारे ईथै थिऐ तौ तुंओ खै बोलया कोरो थिऐ कै आमु खै कोलेश उठाणै पोडदै, ओरो ऐशेखै ही हौऊ, जेशेखै कै तुंऐ जाणौ भै थिऐ।
\v 5 ऐसी कारण जोबे मेरे और ना रोऐ गौ, तौ तोवारै विश्वास का हाल जाणणौ कै लिऐ छाडा, के केंई ऐशे खै ना होंव कै परिक्षा कोरणैवालैऐ तोवारे पोरिक्षा कै हौ, ओरो ओमारे मेहनत बेकार होऐ गोऐ होंव।
\v 6 पोरो ऐबी तीमुथियुसऐ, जु तोवारे धोरै पोरेशा ओमारे ईथे आया, तोवारे विश्वास ओरो प्यार का सुसमाचार शुणाया ओरो ईयों बातौ खै भै शुणाऐ कै तुंऐ सौदा प्यार कै साथै आमु खै याद कोरो ओसो, ओरो ओमारे देखणौ लै लालसा भै राखौ, जेशेखै आमै भै तुंओ देखणौ कै।
\v 7 एसलिऐ ओ भाईयों, आमैऐ आपणै सोबै दु:ख ओरो कोलेशो में तोवारे विश्वास सै तोवारे बारे में शान्तै भेटै।
\v 8 क्योंकि ऐबे जै तुंऐ प्रभु दै काठै रोंव तौ आमै जींवदी ओसो।
\v 9 ओरो जेशेखै खोशै आमु तोवारे कारण आपणै पोरमेश्वरो कै सामणै ओसो, तिथके बोदलै आमु तोवारे बारे में कोसी तोरिके सै धोन्यवाद कौरु?
\v 10 आमै रात दुस बोहोत ही प्रार्थना कोरेया कोरो कै तोवारो मुँह देखु ओरो तोवारे विश्वास कै घोटै पुरै कोरो।
\v 11  ऐबे ओमारा पोरमेश्वर ओरो पिता आपी ही ओरो प्रभु यीशु, तोवारे ईथै आणै में ओमारे ओगवाऐ कोरो। 
\v 12 ओरो प्रभु ऐशेखै कोरो कै जेशे खै आमै तुंओवारी प्यार कौरु, तेशेखै ही तोवारा प्यार भै आपस में और सोबे आदमियों कै साथै बोढो, ओरो बोढोतरै कोरदा जांव,
\v 13 ताकी सै तोवारे मोनौ खै ऐशणा स्थिर कोरो कै जोबे ओमारा प्रभु यीशु आपणै सौब पवित्र लोगो कै साथै आंव, तौ सै ओमारे पोरमेश्वर ओरो पिता कै सामणै पवित्रता में निर्दोष ठोहरो।
\c 4
\p \v 1 एसलिऐ ओ भाईयों, आमै तुंओ केंई दै बेनतै कोरो ओरो तुंओ प्रभु यीशु में सोमझांव कै जेशेखै तुंऐ आमु केंई दै योग्य आच्छै चाल चालणै ओरो पोरमेश्वरो खै खुशी कोरणा शिखु, ओरो जेशेखै तुंऐ चालौ भै ओसो तेशेखै ही होजौ भै बोडदै चालौ।
\v 2 क्योंकि तुंऐ जाणौ ओसो कै आमेंए प्रभु यीशु कै ओरोशै तुंओ कुणजी-कुणजी आज्ञा पोंऊचाई।
\v 3 क्योंकि पोरमेश्वेओ कै इच्छा एजै ओसो कै तूंऐ पवित्र बोणौ यानी कुकरम सै बोचेबा रोव,
\v 4 ओरो तुंओ मुन्जी दै हर एक पवित्रता ओरो आदर कै साथै आपणी घोरवाली खै हासिल कोरणो जाणौ,
\v 5 ओरो एजा माक    सै ना, ओरो न तिनु जातियों कै जेशणौ जु पोरमेश्वरो खै जाणदै, 
\v 6 कै ईंयों बातौ में कुणिऐ आपणै भाई खै ना ठोगौ, ओपरो ना तेसी पान्दी दांव चोलांव, क्योंकि प्रभु ईनी बातौ का पलटा लोणोवाला ओसो, जेशेखै कै आमुऐ आगे ही तुंओ खै बोलौ ओरो चितोंऊ भै थियु।
\v 7 क्योंकि पोरमेश्वरै आमु खै अशुध्द होणौ कै लिऐ ना, पोरो पवित्र होणौ कै लिऐ बोऐदै राखै।
\v 8  ऐसी कारण जू ऐसी खै तुच्छ जाणौ, सै आदमी खै ना पोरो पोरमेश्वरो खै तुच्छ जाणौ, जु आपणा पवित्र आत्मा तुंओ खै देंव। 
\v 9 पोरो भाईचारै का प्यार कै बारे में ऐजौ जोरुरी ना कै हांव तोवारे धोरै किछै लिखुँ, क्योंकि आपस में प्यार राखणा तुंऐ आपी ही पोरमेश्वरो केंई दौ शैखै राखौ, 
\v 10 ओरो सोबे मकिदुनिया कै सोब भाइयों कै साथै ऐशणौ कोरो भै ओसो। पोरो ओ भाईयों, आमै तुंओ खै सोमझाओंऐ कै होजो भै बोडदै जाओ,
\v 11 ओरो जेशणै आमै तुंओ खै आज्ञा देऐ राखै, तेशेखै ही चुपचाप रोहोणो ओरो आपणा- आपणा काम काज कोरणै ओरो आपणै-आपणै हाथौ लेई कोमाणौ कै कोशिश कोरो, 
\v 12 ताकि बाहारवालौ सै आदर प्राप्त कोरो, ओरो तूओं कौसी चिजौ कै घौटै ना हौ।
\v 13 ओ भाईयों, आमै ना चांव कै तुंऐ तिनके बारे में जु सोतेयोंदे ओसो, आज्ञानी रोंव, ऐशेखै ना होंव कै तुंऐ ओकी कै जेशणै शोक कोरो जिनुखै आशा ना।
\v 14 क्योंकि जै आमै विश्वास कोरो कै यीशु मौरा ओरो जींवदा भै होऐ गौवा, तौ तेशेखै ही पोरमेश्वर तिन खै भै जु यिशु मसीह दै सोते गोवे, तिनु कै साथै ही लै आला।
\v 15  क्योंकि आमै प्रभू कै वचन कै अनुसार तुंओ खै ऐशेखै ऐजौ बुलु कै आमै जु जींवदी ओसो ओरो प्रभु कै आणै तोडी बोचेबा रोंऊबे, सोतयोंदे दै कोलोई आगै ना बोडुबै।
\v 16  क्योंकि प्रभु आपी ही स्वर्गो पोरशा उतोरदा, तेसी समय ललकार, ओरो प्रधान दुत का शब्द शुणीला, ओरो पोरमेश्वरो कै तुरंही फुँकी जाली, ओरो जु मसीह में मोरे रोवे सै ओगोडियो जींवदे होलै।
\v 17 तोबे आमै जु जींवदी ओरो बोचेयोंदे रोलै तेसके साथै बादलो पान्दी उठाए लिऐ जांदे कै हवा दै प्रभु वारी मिलुबे, ओरो ऐसी ढोंग सै आमै सौदा प्रभु कै साथै रोंऊबे।
\v 18 ऐशेखै ही ईनी बातौ लेई ऐकी दुजै खै शान्तै देएया कोरो।
\c 5
\p \v 1 पोरो ओ भाईयों ईथका समाधान ना कै समयों ओरो कालों कै बारे में तुंओ केंई किछे लिखै जांओ
\v 2 क्योंकि तुंऐ आपी ही ठीक सै जाणौ कै जेशेखै रातै खै चोर आंव, तेशेखै ही प्रभु कौ दुस आणैवालौ ओसो।
\v 3 जोबे लोग बोलदे होलै, कुशल ओसो, ओरो किछे भै डोर ना आथी, तौ तिनु पान्दी एकाएक विनाश आ पोडला, जेशेखै होलकीणौ की पीडौ, ओरो सै केशेखै ही ढंग ना बोचलै।
\v 4 पोरो ओ भाईयों, तुंऐ तौ ईनारे दै ना आथी कै सेजौ दुस तुंओ पान्दी चोर जेशणौ आ पोडलौ।
\v 5 क्योंकि तुंऐ सोब ज्योति कै नानडिया ओरो दुसौ कै नानडिया ओसो, आमैना रातै कै ओसो, ना ईनारै कै ओसो।
\v 6 ऐशैखैंई आमै ओकी कै जेशणै सोतयोंदै ना रोऐया, पोरो बिऊजी ओरो सावधान रोऐया।
\v 7 क्योंकि जु सोते जांव सै रातै हीखै सुतो, ओरो जु माचेयोंदै होंव सै रातै ही खै माचेयोंदै होंव।
\v 8 पोरो आमु जु दुसो कै ओसो, विश्वास ओरो प्यार कै झिलम बोणेबा ओरो उध्दार कै आशा का टोप बांबेबा सावधान रोऐया।
\v 9 क्योंकि पोरमेश्वर आमु क्रोध कै लिऐ ना, पोरो एसलिऐ ठोहराऐ राखै कै आमै आपणै प्रभु यीशु मसीह कै द्वारा उध्दार पोरापत कोरो।
\v 10  सै ओमारे लिऐ ईथुकारिऐ मोरो कै आमै चाहै बिऊजी रोंव, चहै सोतेयोंदै रोंव सोबे मेलेबा तेसके साथै जींऊबे।
\v 11 ऐसी कारण ऐकी दुजै  खै शान्तै दोव ओरो ऐकी दुजै कै बोडोतरी का कारण बोणौ, जेशेखै कै तुंऐ कोरो भै ओसोऐ।
\v 12 ओ भाईयों, आमु तुंओ केंईदै बेनतै कोरो कै जु तुंओ मुन्जी दै मेहनत कोरो, ओरो प्रभु में तोवारे अगुवे ओसो, ओरो तुंओ शिक्षा दोंव, तिनका आदर कोरो।
\v 13 ओरो तिनकै काम कै कारण प्यार कै साथै तिनु खै बोहोत ही आदर कै योग्य सोमझो। आपस में मेलमिलाप सै रोव। 
\v 14 ओ भाईयों, आमु तुंओ सोमझाओंव कै जु ठीक चाल ना चालौ तिनुखै सोमझाओ, कायरों कै हिम्मत दोव, र्निबलों खै सोंभालो, सोबिखै सहनशीलता दिखाओ।
\v 15 सावधान! कुणिऐ कोसी सै  बुराई कै बोदलै बुराई ना कोरया, पोरो सौदा भोलाई कोरणौ पान्दी तेयार रोएया, आपस में ओरो सोबियारी भै भोलाई ही कै कोशिश कोरो।
\v 16  सौदा खुश रोव।
\v 17 सौदा प्रार्थना में लागैयोंदै रोव।
\v 18 हर बात में धोन्यवाद कोरो, क्योंकि तोवारे लिऐ मसीह यीशु में पोरमेश्वर कै ऐजै ही इच्छा ओसो।
\v 19 आत्मा खै ना हिशाव।
\v 20 भविष्यद्वक्ताओं खै तुच्छ ना जाणौ।
\v 21 सोबि बातौ खै पोरखो, जु आच्छी ओसो तेथुके पाकडेबा राखो।
\v 22 सोबो किसम की बुराई सै बोचयो रोएया।
\v 23 शान्ती का पोरमेश्वर आपीही तुंओ पुरी तरह सै पवित्र कोरो, ओरो तोवारे आत्मा ओरो प्राण ओरो शोरिर प्रभु यीशु मसीह कै आणै तोडी पुरे-पुरे और निर्दोष     रोंव।
\v 24 तोवारा बोईदयणैवाला साच्चा ओसो,ओरोम सै ऐशेखै ही कोरदा।
\v 25 ओ भाईयों, ओमारे लिऐ प्रार्थना कोरो।
\v 26 सोबी भाईयों खै पवित्र चुम्बन सै नमस्कार कोरो।
\v 27 हांव तुंओ प्रभु कै शौ दोंव कै ऐजी पत्री सोबी बाईयों खै पोढेबा शुणाई जांव।
\v 28 ओमारे प्रभु यीशु मसीह का अनुग्रह तुंओ पान्दी होन्दा रोंव।
