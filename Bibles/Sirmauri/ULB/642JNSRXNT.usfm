\id 2JN
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 यूहन्ना
\toc1  2 यूहन्ना
\toc2  2 यूहन्ना
\mt1  2 John
\mt1 2 यूहन्ना
\c 1
\p \v 1 हांव ठोगडा की ओरो सै तैसी चौणै योंदे बेटमांणीश ओरो तियों कै नानडिया कै नाव,जिनुवारी हांव साच्‍चा प्‍यार कौरु,ओरो केवल हांव ही ना पोरो सौब भै प्‍यार कोरौ जू सत्‍य खै जाणौ,
\v 2 सै सत्‍य जू आमु दा काठा रोंव,ओरो सौदा ओमारे साथै अटल रौला,
\v 3 पोरमेश्‍वर पिता,ओरो पिता का बेटा यीशु मसीह कै और सै अनुग्रह ओरो दौया ओरो शानतै,सत्‍य ओरो प्‍यार सौहित ओमारे साथै रोओदै।
\v 4 हांव बेजाऐ खुशी हौवा कै मौंऐ तेरे कुछ नानडीया खै तैसी आगया कै अनुसार,जू आमु खै पिता कै ओरो सै भेटै रोऐ थै,सत्‍य पान्‍दी चालेयोदै पाऐ। 
\v 5 ऐबे है बेटमाणीश,हांव ताखै कौणजै नौऐ आगया ना,पोरो सेजौ ही जू आगै दूडू आमू केंई ओसो,लेखै लौ,ओरो तांव केंई दै बैनतै कौरु कै आमें ऐकी दूजै सै प्‍यार राखौ।
\v 6 ओरो प्‍यार ऐजा ओसो कै आमें तेसकी आगयाओं कै अनुसार चालौ,ऐजै सेजै ही आगया ओसो जू तुऐं शुरु सै शौणै राखै,ओरो तुओं ऐथु पान्‍दी चालणौ भै चेहिऐ।
\v 7 क्‍योंकि बोहुतै ऐशणै ओसो भरमाणै वाले धोरतियो पान्‍दी पोऐदा होऐ गौवे,जू ऐजौ ना मानौ कै यीशु मसीह शोरिरौ मून्‍जी दा आया,भरमाणै वाला ओरो मसीह बिरोधी ऐजा ही ओसो।
\v 8 आपणै बारै में चौकश रौव,कै जू मेहनत आमें कोरै राखै तियों खै तुऐं गवांऐ ना दोवं पोरो तेथका पुरा फौल पाओं
\v 9 जू कुणीऐं मसीह की शिकशा सै आगै बोडै जांव ओरो तैथका बोणैयोंदा ना रोंव,तैसकेंई पोरमेश्‍वर ना आथी,जू कुणीऐ तेसकी शिकशा दै कोठे रोओं,तैसकेंई पिता भै ओसो ओरो बेटा भै
\v 10 जै कुणीऐ तोवारे धोरै आंव ओरो ऐजै ही शिकशा ना दोंव,तैसी खै ना तौ धोरै आणौ देऐया ओरो ना नमसकार कोरेया।
\v 11 क्‍योंकि जू कुणीऐ ऐशणै आदमी खै नमसकार कोरो,सै तेसके बुरै दा शामिल होऐ जांव।
\v 12 मेरे बोहुती बातौ तुओं लिखणी ओसो,पोरो कागज ओरो स्‍या लेंई लिखणु ना चौऊं,पोरो आशा ओसो कै हांव तोवारे घोरै आऊंबा ओरो आमणै-सामणै बात चीत कौरुबा,जिथलेंई तोवारे खौशै पूरै होंव।
\v 13 तेरे चौणैयोंदै बोईणौ कै नानडीया नमस्कार बौलौ।
