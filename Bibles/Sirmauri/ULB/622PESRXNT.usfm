\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1 शमौन पतरस कै ओरो शै जु यीशु मसीह का दास ओरो प्ररित ओसो, तिनु लोगों कै नांव जिनुऐ आमारै पोरमेश्‍वर ओरो उध्‍दारकर्ता यीशु मसीह खै धार्मिकता आमारै साय मौगा विश्‍वास पोऊगा।
\v 2 पोरमेश्‍वर खै ओरो आमारै प्रभु यीशु खै पहचाण खै कारियै अनुग्रह ओरो शान्‍ति तुओ दै बहुतायत दै बौढदै जाऔ़।
\v 3 जिथु तैसकै ईश्‍वरीय सामथ्‍य्र ऐ सोबै किछै जु जीवण ओरो भोक्‍ति सै सोबन्‍ध राखौ, आमु तैसी खै पोएचाण कारियै दैय राऐ, जैणे आमु आपणै ऐ मोहिमा ओरो अच्‍छै गुणौ खै अनुसार बौयदै रायै।
\v 4 जिनुकारियै तैणे आमु मौंगा ओरो बोहती बोडी प्रतिज्ञाएं दैई राऐ, जिथु इनखै कारियै तुऐ तैसी सडाहट दै छुटियो, जु सोंसरियो दै बुरै अभिलाषाओं दै हो़व, ईश्‍वरीय स्‍वभाव खै समभागी हो़व़ जाऔ़।
\v 5 इतकारियै तुऐ सोबै बान्‍त का प्रयास कोरैबा आपणै विश्‍वास पांदी अच्‍छै गुण ओरो अच्छै गुणौ पांदी सोमझ।
\v 6 ओरो समोझ पांदी संयम ओरो सयंम पांदी धीरौज, ओरो धीरौज पांदी भोक्‍ति।
\v 7 ओरो भोक्‍ति पांदी भाईचारै खै प्रीति ओरो भाईचारै की प्रीति पांदी प्‍यार बढादै जा़व़।
\v 8 जिथु जै ऐजी बातौ तुऔ दै इभी रो़व़ ओरो बोढदै जा़व़, तौ तुऔ आमारै प्रभु यीशु मसीह खै पोहिचाण दै निकम्‍मै ओरो जु फोल़ न ला़व़ न होणौ दैन्‍दे।
\v 9 जिथु जिनदै ऐजी बातौ नै, सै ओन्‍धा ओसो, ओरो धुन्‍धुलु दैखौ, ओरो आपणै पोछोडियो पापो लैई धोयबा साफ होणौ खै भैसरै रोव़।
\v 10 इतकारिये हे भाईयो आपणै बोयदै जाणै, ओरो चुणै लोए जाणौ खै सिध्‍द कोरणौ खा भोली भान्‍ति कोशिश कौरलै तौ इभै भै ठोकर न खान्‍दै।
\v 11 पोरो इती रीति सै तुऐ आमारै प्रभु ओरो उध्‍दारकर्ता यीशु मसीह खै अनन्‍त राज्‍य दै बौडे सोमान खै साथै भिटै कोरणौ पांदै।
\v 12 इतुकारियै जै तुऐ ऐजी बातौं जाणौ ओरो जु साचौ वचन तुऔ मिलै रो़वा़ बोणियो दै रो़व़, तोबै भै ओऊ तुऔ इनु बातौ खै सुधि दिलाणै खै होमेशा तैयार रोन्‍दा।
\v 13 ओऊ ऐजौ आपणै कारियै ठीक सोमझो खै जांऊ तोडी ओऊ इयो डेरे दा रोऊ, तांऊ तोडी तुऔ सुधि दै़य दै़यबा निकोलाव़ रोऊ।
\v 14 जिथु ऐजौ जाण ऐ कै मेरे डेरे कै डालै जाणौ का सोमय तावला आणैवाला ओसो, जैशे खै आमारै प्रभु यीशु मसीह मोऔ पांदी प्रगोट कोरै राऐ।
\v 15 इतुकारियै ओऊ ऐशै कोशिश कोरू कै मेरे कुच कोरणौ खै बाद तुऐ इनु सोभि बातौ खै होमेशा ध्‍यान कोरै सोकु।
\v 16 जिथु जोबै आमु ऐ तुऔ आपणै प्रभु यीशु खै सामर्थ खै ओरो आणौ का समाचार दिया थिया तौ सै लुचै सै बौडायो दै काहणियो का अनुकरण नै थै पोरो आमु ऐ आपि ऐ तैसखै प्रताप खै देख राय थिया।
\v 17 जिथु जोबे तैणे पोरमेश्‍वर पिता दै आदर ओरो मोहिमा पायै, ओरो तैसी प्रतापमय मोहिमा मुझदै ऐजी आवाज आऐ, ऐजा मेरा प्‍यारा बेटा ओसो, जैसलैई ओऊ खुश ओसो।
\v 18 तोबै आमु तैसखै साथै पवित्र धारौ पांदी थिये ओरो स्‍वर्ग पैरशी आवाज आन्‍दै शुणै।
\v 19 आमुआ जु भविष्‍यव्‍दक्‍ताओ का वचन ओसो,सै इयो घोटणा लैई मोजबुत ठोहरदा तुऐ ऐजौ आच्‍छौ कोरौ जु ऐजौ समझियो तैस पांदी ध्‍यान कोरौ ऐ कै सै एक दीवा़ ओसो, जु इंनारै पांदी दौ तैसी सोमय तोडी कै पियाशौ देन्‍दा रौव़ जोबै तोडी कै पियाशौ न होव़, ओरो जिशौ का तारा तोआरै मौणौ दा न चोमकियो बोलै। 
\v 20 पोरो ओगोडियो ऐजौ जाण लो़व़ कै पवित्र शास्‍त्र खै कुजै भै भविष्‍यव्‍दाणी कोसी कै आपणै ऐ सोच्‍चौ कै आधार पांदी पुरौ न हो़व़।
\v 21 जिथु कुजै भै भविष्‍यव्‍दाणी आदमै खै मौरझी सै कोलौई न हो़व़, पोरो भक्‍त जण पवित्र आत्‍मा कै व्‍दारा उभारै जायोबा पोरमेश्‍वर खै ओरो शै बोला़व़ थियै।
\c 2
\p \v 1 जैशे खै तिनु लोगौ मुझी झुठै भविष्‍यध्‍दवाकता थियै, तैशे खैई तुऔ मुझी भै झुठै बोलणैवालै होन्‍दै, जु नाश कोरणावालै डोंगै खा स्‍वागत चोरै-चिपियो कोखै ओरो तैसी स्‍वामी खा जैशे तिनु मौले लो़य राऐ इन्‍कार न कोरदै, ओरो आपणै आपि खै ताव़लै विनाश दै डाल़ दैन्‍दे।
\v 2 बोहुतै तिनखै साय लुचै हो़न्‍दै, जिनखै कारियै सोच्‍च खै बाटौ कै निन्‍दा कोरै जान्‍दै।
\v 3 सै लोभ कारियै बातौ गोढियो तुऔ आपणै फायदै का कारण बोणादै, ओरो जु सो़जा कै आज्ञा तिनु पांदी ओगोडियो दै होई गोयै तितखै आणौ दै किछ भै देर न ओरो तिनु का विनाश सुतो ना।
\v 4 जिथु जोबै पोरमेश्‍वर तिनु स्‍वर्गदुतों खै जिनुऐ पाप कौरा ना छुडी, पोरो नरक दै छाडियो इनारै कुण्‍डों दै डाल़ दियै जितु न्‍याय कै दुसौ तोडी बोन्‍दै रो़व़।
\v 5 ओरो पुराणै युग के सोसारियो खै भै ना छोडो पोरो भोक्‍तिहीन सोसारियोन पांदी महा पाणी प्रलय छाडो पोरो धर्म कै बोताणैवाला नूह साथै आठ आदमै खै बोचाय लो़वे़।
\v 6 ओरो सदोम ओरो अमोरा खै नगरौ खै विनाश खा ऐशाणा सोजा दै खै तिनु फोखियो कोरयो खैऊडो़ मुखी मिलाऐ दियै जिथु एक उदाहरण बोणौ।
\v 7 ओरो धर्मी लुत खै जु अधमियों खै गौन्‍दै चाल़-चल़ण लैई बोहिता दु:खी थिया, छुटकारा दिया।
\v 8  जिथु सै धर्मी तिनखै बीच दै रोयो ओरो तिनखै अधर्म कै कामों खै देखियो ओरो शोण शोणियो हर दुसै आपणै साच्चै मौण खै पीड कोरै दे़व़।
\v 9 तोबै प्रभु भोक्‍तो खै परीक्षा पेशै निकालै़ लोया गाडे पाया ओरो अधमियो खै न्‍याय खै दुसै तोडी दोण्‍ड खै दोशा साय दै राखणै भै जाणु ऐ।
\v 10 खास कोरियो तिनु जु बुरी बातौ खै पोछोडियो शोरोरो खै अनुसार चाल़ौ ओरो प्रभुता खै बेकार जाणौ, सै ढीहठ, ओरो जिदै़ ओसो ओरो ऊंचे पदवाल़ै खै बुरै भोल़ै बोल़ो सै न डोरो।
\v 11 तोभै भै स्‍वर्गदुत जु शोक्ति ओरो सामर्थ दै तिनदै बोडै ओसो, प्रभु खै सामणै तिनु बुरा भोला बोलियो बा दोष नै लावं।
\v 12  पोरो ऐजै जै लोग निबुध्‍दि गोरू साय ओसो, जु पाकडौ जाणौ ओरो नाश होणौ कारियै पोयदा होय रोव़े ओरो जिनु बातौ खै जाणौ ई ना तिनखै बारै मे ओकि खै बुरु भौलो बोलो सै आपणै सडोहडेणी दै आपि शौडे जान्‍दै।
\v 13 ओकि खा बुरा कोरणौ खै बोदलै तिनकायै बुरा हो़न्‍दा, तिनु दुसौ दुफारियो भोग विलास कोरणा भोला लागौ, एजौ कलंक ओरो दोष ओसो जोबै सै तोआरै साथै खांव़ पियो, तौ आपणै ओरो शै प्‍यारौ खाणौ कोरियो भोग विलास कोरो।
\v 14 तिनखै आंखौ दा गोलत काम बोसियौ दा ओसो,ओरो सै पाप कोरै बिना रोकै न सोकौ, सै चोचल मोणवाल़ै खै फोशाय लो़व़, तिनखै मोण खै लोभ कोरणौ खा अभ्‍यास हो़य गौवा़,सै सन्‍ताप खै नानडिया ओसो।
\v 15 सै सिधै बाटौ खै छोडियो बा भोटकै गो़व़े,ओरो बओर खै बेटे बिलाम खै बाटो पांदी ह़ोय़े गौ़वे,जैणे अधर्म खै मोजदुरै खै प्‍यारै जाणै।
\v 16 पोरो तैसखै पाप खै बारै में बोताए दिया गोवा, इतै तोडी खै अबोल गदही ऐ आदमै खै बौलै लैई तैसी भविष्‍यव्‍दक्‍ता खै तैसखै बावलेपन सै रोका।
\v 17 ऐजै लोग शुखै कुऐ, ओरो आंधी खै उडायो दै बादौल ओसो, तिनखै कारियै होमेशा इनारौ ठोहरायै राय।
\v 18 सै बेकार घोमण्‍ड खै बातौ कोरि-कोरिबा लुचपन खै कामौ खै व्‍दारा तिनु लोगों खै शोरिरो खै इच्छाओ दै फोशाऐ लोव, जु भोटकियो दै मुझदै इभी निकोल़दै लागै रोव़े।
\v 19  सै तिनु आजाद कोरणौ खै कोसम तो कोरो ऐ पोरो आपि ई सडाहट खै दास ओसो, जिथु जु आदमै जैसिया दा हार गो़वा़, सै तैसका दास बोण जा़व़।
\v 20 जोबै सै प्रभु ओरो उध्‍दारकर्ता यीशु मसीह खै पहचाण खै व्‍दारा सोसारियों खै कैई बान्‍त खै अशुध्‍दता सै बोच निकल़ै ओरो तोबै तैसदै फोशियो हारै गोव़े, तो तिनखै आगल़ै दोशा ओगोडियो दै भै बुरै होऐ गौये।
\v 21 जिथु धर्म खै बाट का ना जाणना ही तितखै कारियै इतलैई भोला होन्‍दा खै तैसी जाणै बा, तैसी पवित्र आज्ञा सै फैर जान्‍दै जु तिनु सौपे राय थै।
\v 22 तिनु पांदी ऐजी कहावत ठीक बोठौ कै कुता आपणै छांट खै ओरो नोवायोदै सोगरै कीचडो़ पांदी जाणौ कारियै तोबै होजौ चोलै़ जाव़।
\c 3
\p \v 1 हे प्‍यारै ऐबे ओऊ तुऔ ऐजी दुजै पत्री लिखैऐ, ओरो दुहिनै दै सुधि दिलाऔ बा तोआरै साफ मोण  खै उभारू ऐ।
\v 2 कै तुऐ तिनु बातौ खै जु पवित्र भविष्‍यव्‍दक्‍ताओ ऐ ओगोडियों दै बौले राय ऐ ओरो प्रभु ओरो उध्‍दारकर्ता खै तैसी आज्ञा खै याद कोरो जु तोआरै प्रेरितो खै कारियै दै राऐ थै।
\v 3 ओगोडियो ऐजी जाण लो़व़ कै आखरी दुसौ दै होसणौ ठट्‍ठा कोरणवालै आन्‍दै जु आपणै इच्‍छा खै अनुसार‍ चाल़दै।
\v 4 ओरो बोलदै, तैसखै आणौ खै प्रतिज्ञा कोकै गौये, जिथु जोबै सै नानै़ सोथै गो़वे़, सोबै किछै ऐजै कैई ओसो, जैशे सोसारियों खै शुरू दोऊडु थियु।
\v 5 सै तो जाण बोझियो बा ऐजो भैसरै गोवे़ कै पोरमेश्‍वर खै वचन खै कारिये आसमान आगैदौउडु विघमान ओसो धोरतै भै पाणी पांदी मुझदै बोणै ओरो पाणी पांदी टिकियोदै ओसो।
\v 6 इतकारिये तैसी जोमानै का जोगत पाणै मुझी डोबै बा नोष्‍ट होयै गो़वे़ 
\v 7 पोरो इथी ऐलौ खै काल खै आसमान ओरो धोरतै तैसी वचन खै व्‍दारा इतुकारियै राखि रायै कै जोलाये जावं ओरो ऐजै भोक्‍तीहीन आदमियों खै न्‍याय ओरो नोष्‍ट हो़णौ खै दुसौ तोडी ऐशै कैई राखियो राखदै।
\v 8 हे प्‍यारे ऐजी बातौं तुऔ दै छिपियों दै न रो़व़ खै प्रभु कै इथै एक दुस हजार सालौ खै बोराबर ओसो, ओरो हजार साल एकी दुसौ खै बोराबर ओसो।
\v 9 प्रभु आपणै प्रतिज्ञा कै बारै में बेरियाऐनै न कोरो, जैशणै बेरियाणौ किछै लोग सोमझौ ऐ, पोरो तोआरै बारै मैं सोबर धौरु ऐ, ओरो न चोऊ कै कुणियै नोष्‍ट हो़व़ पोरो ऐजौ खै सोबै खै मोण फिराव का अवसर मिलौ।
\v 10 पोरो प्रभु का दुस चोर कै समान आय जान्‍दा, तैसी दुसौ आसमान बोडी हटहडाहट कै शब्‍द लैई जान्‍दा रोन्‍दा ओरो तत्‍व बोहुत तप्‍त हो़यबा पिघलै जान्‍दै ओरो धोरतै ओरो तैसी पांदी खै काम जोल़ जान्‍दै।
\v 11 जोबै कै ऐजी सोबै चीजों इत साय लैई पिघोलणैवालै ओसो, तो तुऔ पवित्र चाल- चलण ओरो भोक्‍ती दा कैशणा आदमै हौ़णा़ चैई।
\v 12 ओरो पोरमेश्‍वर खै तैसी दुसौ खै बाट कैशणै रीति लैई सेई जोहोणै चेई ओरो तैसखै तावल़ै आणौ कारिये कैशणी कोशिश कोरणै चेई, जित खै कारियै आसमान आगैं लैई पिघल़ै जा़व़ ओरो आसमान खै गण बोहितै ऐ गोरम होऐबा गोल़ जान्‍दै।
\v 13 पोरो तैसखै प्रतिज्ञा खै अनुसार आमु एक नोऔ आसमान ओरो नौयै़ धौरतै खै आश दैखियो जिनदै धर्मिकता वास कोरदै।
\v 14 इतुकारियै हे प्‍यारै, जोबै कै तुऐ इयो बातौं खै आश दैखो ऐ तौ कोशिश कोरो खै तुऐ शन्‍ति लैई तैसखै सामणै साफ ओरो निर्दोष ठैहरौ।
\v 15 ओरो आमारै प्रभु खै धीरज खै उध्‍दार सोमझौ, जैशणा आमारै प्‍यारै भाई पौलुस ऐ भै तैसी ज्ञान खै अनुसार जु तैसी मिला़, तुओ लिखै राऐ।
\v 16 ऐशै केई तेणै आपणै सोबै पत्रियो दै भै इयो बातौ खै निदिया कै ऐ, जिनदै किछै बातौ ऐशणै कारियै जिनखा सोमझणा कठिन ओसो, ओरो अनपढ ओरो ऊगाल लोग तिनखै मतलब खै भै पवित्रशास्‍त्र खै ओकी बातौ कै साय खीचियो ताणियो आपणै यै नाश का कारण बाणौ ऐ।
\v 17 इतुकारिये हे प्‍यारै तुऐ लोग ओगोडियो दै इनु बातौ खै जाणै बा चौकश रो़व़, जिथु अधर्मियो खै भोरमाणै वाली बातौ दै फोशिबा आपणै एकी ठांव खै कोधै हाथ पैरशै खोय नै दौ़व़।
\v 18 पोरो आमारै प्रभु ओरो उध्‍दारकर्ता यीशु मसीह खै अनुग्रह ओरो पोहिचाणै दै बोढदै जावं तैसी खै मोहिमा ऐबे भै हो़व़, ओरो होमेशा हो़न्‍दै रो़व़।  आमीन।
